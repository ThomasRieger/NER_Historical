text,ner,triples
ที่ตั้ง ตำบลปากตะโก อำเภอทุ่งตะโก จังหวัดชุมพร   ที่มาของชื่อปากน้ำตะโก มาจากชื่อคลองโก และชื่อต้นตะโก เป็นพื้นที่ที่ปากน้ำตะโกไหลลงสู่ทะเล บริเวณใกล้เคียงเป็นชุมชนชาวประมงพื้นบ้าน ชาวบ้านประกอบอาชีพเกษตรกรรมและประมงควบคู่กันไป นอกชายฝั่งมีเกาะน้อยใหญ่กว่า 10 เกาะ บางเกาะมีการทำสัมปทานรังนกอยู่ด้วย โดยชุมชนบริเวณนี้เป็นชาวไทย-จีน เช่นเดียวกับที่ปากน้ำชุมพร ดังปรากฏศาลเจ้าจีนอยู่ด้วย ในพื้นที่มีเรื่องราวเกี่ยวกับ “ไอ้ด่างบางมุด” ซึ่งเป็นจระเข้กินคน เข้ามากินคนบริเวณคลองปากน้ำตะโกถึงคลองบางมุด,[],[]
ชุมชนในตำบลหาดส้มแป้น อำเภอเมือง จังหวัดระนอง เป็นพื้นที่ราบท่ามกลางหุบเขา ไม่มีเขตติดต่อกับทะเล  แต่มีแหล่งต้นน้ำที่ไหลผ่านตัวเมืองจังหวัดระนอง  เดิมมีชาวจีนเข้ามาตั้งรกรากและหาแร่ดีบุก ซึ่งเป็นทรัพยากรหลักของเมืองระนองในอดีต สันนิษฐานว่าหาดส้มแป้น มาจากคำว่า “ห้วยซ้มเปียน”  ในภาษาจีน แปลว่าลึกเข้าไปในหุบเขา  คือ ลึกเข้าไปเพื่อไปหาแร่ในหุบเขา ซึ่งแร่ที่ว่านั้นก็คือ แร่ดีบุก ดังนั้นที่นี่จึงเคยเป็นชุมชนที่เกี่ยวข้องกับการทำเหมืองแร่มากว่า 100 ปี  นอกจากนี้ ยังมีชื่อเสียงด้านดินขาว ที่สามารถนำมาทำประโยชน์ได้หลายอย่าง หนึ่งในนั้นคือการทำเครื่องปั้นดินเผา  จึงมีการก่อตั้งกลุ่มเซรามิก และมีข้อสันนิษฐานว่าบริเวณนี้อาจเกี่ยวข้องกับเส้นทางข้ามคาบสมุทรเนื่องจากอยู่บริเวณทางเชื่อมระหว่างช่องเขาและที่ราบชายฝั่งทะเลตะวันตก,[],[]
สุวรรณภูมิ (Suvarnabhumi) หรือดินแดนทองคำที่ปรากฏชื่อในตำนาน นิทาน และคัมภีร์ในพุทธศาสนา ซึ่งกล่าวถึงดินแดนทองคำอันอุดมสมบูรณ์ ที่อาจเป็นคำเปรียบเปรยของดินแดนที่นำมาซึ่งความร่ำรวยของประชาชนในพื้นที่ จึงเป็นเหตุให้ผู้คนต่างถิ่นพยายามเดินทางมาเพื่อแสวงโชค อาทิเช่น กลุ่มนักเดินทางในประเทศอินเดียและจากประเทศจีนที่เดินทางมาเพื่อแลกเปลี่ยนทรัพยากรกับผู้คนท้องถิ่น หรือ แสวงหาทรัพยากรอันมีค่าจากธรรมชาติ ความสำคัญของดินแดนแห่งนี้มาจากธรรมชาติทั้งที่ตั้งและศักยภาพ จึงส่งผลให้ผู้คนต่างถิ่นอยากมาแลกเปลี่ยนสิ่งของและทำให้ผู้คนในท้องถิ่นได้รับวิทยาการใหม่ ๆ จนทำให้ดินแดนแห่งนี้มีความหลากหลายและพัฒนาการจนมาเป้นเมืองไทยในปัจจุบัน สำหรับการศึกษาในทางโบราณคดี สันนิษฐานว่า ได้แก่ ช่วงพุทธศตวรรษที่ 2 - 9 ,[],[]
ตั้งอยู่ที่บ้านในหยาน หมู่ที่ 6 ตำบลพะโต๊ะ อำเภอพะโต๊ะ จังหวัดชุมพร  อยู่บริเวณที่คลองปากทรง (คลองพะโต๊ะ) และคลองสอก(คลองเสาะ) ไหลมารวมเป็นแม่น้ำหลังสวน บริเวณพื้นที่โดยรอบแหล่งโบราณคดีเป็นพื้นที่ลาดเชิงเขา มีลักษณะเป็นช่องเขาที่เชื่อมไปยังพื้นที่ฝั่งตะวันตกของคาบสมุทรมลายู โดยสามารถใช้เป็นเส้นทางไปยังบ้านบกไฟและบ้านราชกรูดในจังหวัดระนอง ซึ่งอยู่ใกล้ชายฝั่งทะเล โบราณวัตถุสำคัญที่พบ ได้แก่ ลูกปัดดินเผา ขวานหินขัด เศษภาชนะดินเผาเนื้อดิน ชิ้นส่วนหน้ากลองมโหระทึกสำริด ลูกปัดแก้ว ลูกปัดแก้วที่หลอมติดกัน และมีรายงานว่าพบเศษภาชนะดินเผาเนื้อละเอียดคุณภาพดี ที่สันนิษฐานว่านำเข้ามาจากอินเดีย (fine grey pottery) ,[],[]
ที่ตั้ง ตำบลปากน้ำ อำเภอเมืองชุมพร จังหวัดชุมพร เป็นปากน้ำที่คลองท่าตะเภาไหลลงสู่ทะเล ห่างจากตัวเมืองชุมพรประมาณ 10 กิโลเมตร บริเวณใกล้เคียงเป็นท่าเทียบเรือและชุมชนชาวประมงขนาดใหญ่ โดยเป็นชุมชนชาวไทย-จีนไหหลำและแต้จิ๋วดั้งเดิม ดังปรากฏศาลเจ้าชาวจีนอยู่ในชุมชน มีแหล่งท่องเที่ยวที่โดดเด่น ได้แก่ เขามัทรี อนุสาวรีย์ยุวชนทหาร  และมาลิกเจดีย์บนเกาะมัตโพน เป็นต้น,[],[]
ตั้งอยู่ที่เชิงสะพานท่านางสังข์ ตำบลบางหมาก อำเภอเมือง จังหวัดชุมพร อนุสาวรีย์ยุวชนทหาร สร้างขึ้นโดยชาวจังหวัดชุมพร เพื่อรำลึกถึงวีรกรรมของยุวชนทหารที่ช่วยปกป้องบ้านเมืองในช่วงสงครามโลกครั้งที่ 2 ครั้งนั้นทหารญี่ปุ่นได้ยกพลขึ้นบก ที่บ้านแหลมดิน และหาดคอสน จังหวัดชุมพร เมื่อวันที่ 8 กรกฎาคม พ.ศ.2484 แล้วเคลื่อนกำลังไปตามถนนสายชุมพร - ปากน้ำ ร้อยเอกถวิล นิยมเสน ผู้บังคับหน่วยยุวชนทหารที่ 52 จึงได้นำกำลังยุวชนทหารเข้าปฏิบัติต่อต้านข้าศึกอย่างเหนียวแน่นบริเวณสะพานท่านางสังข์ จนสามารถตรึงกำลังข้าศึกให้อยู่กับที่ได้ กระทั่งได้รับคำสั่งให้ยุติการต่อสู้ อนุสาวรีย์แห่งนี้สร้างเสร็จเมื่อวันที่ 3 ธันวาคม พ.ศ.2524  ต่อมาใน พ.ศ.2527 จังหวัดชุมพรได้ทำการปรับปรุงอนุสาวรีย์ โดยสร้างประติมากรรมรูปยุวชนทหารขึ้นใหม่ให้มีขนาดหนึ่งเท่าครึ่งของคนจริง มีร้อยเอกนพดล สุวรรณสมบัติเป็นประติมากร รวมทั้งได้ปรับปรุงฐานอนุสาวรีย์ให้มีความเหมาะสมสวยงามยิ่งขึ้น  และมีการทำพิธีเปิดอนุสาวรีย์อย่างเป็นทางการในวันที่ 8 ธันวาคม พ.ศ.2533 โดยมีพลเอกชาติชาย ชุณนะวัณ นายกรัฐมนตรีในขณะนั้นเป็นประธาน และได้จัดให้มีพิธีวางพวงมาลาในวันที่ 8 ธันวาคมของทุกปี,[],[]
ภูเขารับร่อหรือเขาพระเป็นภูเขาหินปุนวางตัวตามแนวทิศเหนือ - ใต้ ยาว 2 กิโลเมตร กว้าง 1.25 กิโลเมตร ยอดเขาสูง 183 เมตร,[],[]
โบราณสถานภูเขารับร่อ (วัดเทพเจริญ) ตั้งอยู่ที่หมูที่ 4 บ้านท่าข้าม ตำบลท่าข้าม อำเภอท่าแซะ มีการพบภาชนะดินเผา ขวานหินขัด ยุคก่อนประวัติศาสตร์ พระพุทธรูปปูนปั้น 81 องค์ จิตรกรรมพระไสยาสน์ กำหนดอายุภาพรวมร่วมสมัยอยุธยา – รัตนโกสินทร์ ,[],[]
ตั้งอยู่ที่ตำบลบางนอน อำเภอเมืองระนอง จังหวัดระนอง สุสานเจ้าเมืองระนอง หรือสุสานคอชู้เจียง ณ ระนอง ชาวจีนฮกเกี้ยนที่มาจากเมืองเจียงจิวหู เป็นเจ้าภาษีนายอากร เป็นเจ้าเมืองระนองคนแรกที่มีบทบาทอย่างมากในการพัฒนาบ้านเมืองให้เจริญก้าวหน้าดำรงตำแหน่งการปกครองเป็นหลวงรัตนเศรษฐีพระรัตนเศรษฐี และพระยารัตนเศรษฐี ตามลำดับจนถึงสมัยพระบาทสมเด็จ พระจุลจอมเกล้าเจ้าอยู่หัวรัชกาลที่ 5 ได้พระราชทานตำแหน่งให้เป็นพระยาดำรงสุจริตมหิศรภักดี ซึ่งเป็นตำแหน่งสุดท้ายก่อนจะถึงแก่อสัญกรรมในวันพฤหัสบดี เดือน 7 ขึ้น 8 ค่ำ ปีมะเมียจัดวาศก ศักราช 1244 หรือ พ.ศ. 2425 พื้นที่สุสาน ในปัจจุบันเป็นที่ดินพระราชทานจากรัชกาลที่ 5 เพื่อเป็นเกียรติประวัติแก่ตระกูล ณ ระนองสุสานเจ้าเมืองระนองตั้งอยู่ที่ลาดเขาระฆังทองหันหน้าออกสู่ทะเล พื้นที่สุสานตกแต่งด้วยประติมากรรมศิลาแกรนิตลอยตัวรูปบุคคล รูปสัตว์ และประติมากรรมนูนสูงโดยรอบ ประติมากรรมเหล่านี้สันนิษฐานว่านำเข้ามาจากประเทศจีน ถือเป็นสุสานสำคัญที่เกี่ยวเนื่องกับบุคคลสำคัญทางประวัติศาสตร์ในด้านการพัฒนาด้านสังคมและเศรษฐกิจของเมืองระนอง จนกระทั่งมีความเจริญรุ่งเรื่องจนถึงทุกวันนี้ ทำให้ท่านเป็นที่รู้จักและเคารพนับถือของชาวระนองและจังหวัดใกล้เคียง มีอายุสมัยรัตนโกสินทร์ สร้างเมื่อปี พ.ศ. 2425 ประกาศขึ้นทะเบียนโบราณสถานในราชกิจจานุเบกษา เล่ม 116 ตอนพิเศษ 7 ง หน้า 1 วันที่ 22 มกราคม 2542 พื้นที่โบราณสถานประมาณ 12 ไร่ 2 งาน 98 ตารางวา,[],[]
"ตั้งอยู่ที่หมู่ที่ 1 บ้านขุนแสน ตำบลนาชะอัง อำเภอเมือง จังหวัดชุมพร วัดสามแก้ว มีประวัติความเป็นมาตามจารึกที่ฐานพระพุทธรูปประธานในอุโบสถสรุปความได้ว่า ในระหว่างพ.ศ.2467 - 2468 พระธรรมวโรดม (เช่ง อุตตโม)แห่งวัดราชาธิวาส ครั้งยังเป็นพระธรรมโกษาจารย์ กับหลวงศรีสุพรรณดิฐ (เผียน ชุมวรฐายี)นายอำเภอท่าแซะ จังหวัดชุมพร ในขณะนั้น ได้ร่วมมือกับทายกทายิกา ช่วยกันพัฒนาวัดสามแก้ว ซึ่งแต่เดิมเป็นวัดร้าง ให้กลับมีพระสงฆ์จำพรรษาดังแต่ก่อน โดยได้ช่วยกันถากถางปรับพื้นที่บริเวณวัด ซึ่งมีต้นไม้ขึ้นรกให้เป็นระเบียบเรียบร้อยมีการบริจาคทรัพย์สร้างเสนาสนะต่างๆ รวมทั้งสร้างอุโบสถจนสำเร็จ และได้รับพระราชทานวิสุงคามสีมาเมื่อวันที่ 1 มกราคม พ.ศ.2467 ในพระอุโบสถมีภาพจิตรกรรมฝาผนัง ฝีมือพระยาอนุศาสน์จิตรกร ช่างหลวงคนสำคัญในรัชกาลที่ 6 ซึ่งพระธรรมวโรดม (เช่ง อุตตโม)เจ้าอาวาสวัดราชาธิวาสได้เชื้อเชิญให้ท่านไปเขียนภาพให้ในระหว่าง พ.ศ.2471 - 2473 ดังปรากฎความตามจารึกที่ผนังด้านหลังพระพุทธรูปประธาน 
อนึ่ง ชื่อวัดสามแก้วพ้องกับชื่อแหล่งโบราณคดีเขาสามแก้วที่อยู่ใกล้เคียงในตำบลเดียวกัน แต่ในบริเวณวัดสามแก้ว ไม่ปรากฏหลักฐานทางโบราณคดีที่ร่วมสมัยเดียวกับที่พบในแหล่งโบราณคดีเขาสามแก้วแต่อย่างใด
",[],[]
พิพิธภัณฑสถานแห่งชาติ ชุมพรตั้งอยู่บริเวณศูนย์ราชการจังหวัดชุมพร ตำบลนาชะอัง อำเภอเมืองชุมพร จังหวัดชุมพร มีที่มาจากมติคณะรัฐมนตรีที่ให้กรมศิลปากรดำเนินการโครงการจัดตั้งพิพิธภัณฑสถานแห่งชาติ ประจำเมือง ตั้งแต่ปี พ.ศ.2535 เป็นต้นมา เพื่อให้ท้องถิ่นเกิดความรักความภาคภูมิใจในความเป็นมาของท้องถิ่นตน และจะได้ร่วมกันรักษามรดกวัฒนธรรมที่มีค่าให้คงอยู่สืบไป จากนั้นในปี พ.ศ.2537 ผู้ว่าราชการจังหวัดชุมพร (นายประยูร พรหมพันธ์)ได้มอบที่ดินจำนวน 7 ไร่เศษ ณ พื้นที่ตำบลนาชะอัง อำเภอเมือง จังหวัดชุมพรให้แก่กรมศิลปากร เพื่อดำเนินการก่อตั้งพิพิธภัณฑสถานแห่งชาติ ชุมพร พิพิธภัณฑสถานแห่งชาติชุมพร เป็นพิพิธภัณฑ์ประวัติศาสตร์ที่จัดแสดงโบราณวัตถุศิลปวัตถุ โดยจัดแสดงนิทรรศการถาวร แบ่งออกเป็น 8 หัวข้อ ได้แก่ (1) ข้อมูลที่เกี่ยวข้องกับจังหวัดชุมพร (2) เรื่องราวสมัยก่อนประวัติศาสตร์ของชุมพร (3) พัฒนาการช่วงต้นประวัติศาสตร์ของชุมพร (4) เรื่องราวสมัยประวัติศาสตร์ (5) ชุมพรกับสงครามโลกครั้งที่ 2 และวีรกรรมของยุวชนทหาร (6) เรื่องราวธรรมชาติวิทยาและมรดกของจังหวัดชุมพร (7) เรื่องราวเกี่ยวกับพระเจ้าบรมวงศ์เธอ กรมหลวงชุมพรเขตอุดมศักดิ์ และ (8) เรื่องราวของชุมพรกับเส้นทางผ่านของพายุไต้ฝุ่นเกย์,[],[]
ตั้งอยู่ที่หมู่ 1 ตำบลปากตะโก อำเภอทุ่งตะโก จังหวัดชุมพร เป็นหนึ่งในแหล่งท่องเที่ยวทางธรรมชาติที่มีชื่อเสียงของจังหวัดชุมพร อยู่ใกล้กับปากน้ำทุ่งตะโกซึ่งเป็นที่ตั้งของหมู่บ้านชาวประมง หาดอรุโณทัยเป็นหาดรูปโค้งมีความยาวประมาณ 6 กิโลเมตร ประกอบด้วยหาดทรายสีขาว ถัดจากชายหาดขึ้นไปเป็นทิวสน เมื่อน้ำลงจะเห็นสันทรายโผล่ขึ้นมาเป็นแนวกว้าง จากบริเวณหาดอรุโณทัยสามารถมองเห็นเกาะต่างๆที่อยู่ไม่ไกลจากฝั่ง เช่น เกาะพิทักษ์ และเกาะมะพร้าว เป็นต้น  นอกจากนี้ บริเวณหาดอรุโณทัยยังเป็นที่ตั้งของศาลพระเจ้าบรมวงศ์เธอ กรมหลวงชุมพรเขตอุดมศักดิ์อีกด้วย ,[],[]
ตั้งอยู่ที่ตำบลปังหวาน อำเภอพะโต๊ะ จังหวัดชุมพร มีลักษณะพื้นที่เป็นที่ราบริมตลิ่งแม่น้ำปังหวาน มีการพบโบราณวัตถุเป็นจำนวนมาก ได้แก่ กลองมโหระทึก ภาชนะแบบมีสัดส่วนดีบุกสูง (High Tin bronze) ลูกปัดแก้ว ลูกปัดคาร์เนเลียนคาดเส้นสี (Etched bead) กำไลหินควอตซ์ เครื่องประดับทองคำ แม่พิมพ์ขวาน เป็นต้น ,[],[]
ที่ตั้ง ตำบลบางแก้ว อำเภอละอุ่น จังหวัดระนอง ลักษณะ พื้นที่ปากคลองละอุ่น เป็นจุดที่คลองละอุ่นไหลลงสู่แม่น้ำกระบุรี โดยปากคลองละอุ่นเป็นปากคลองขนาดใหญ่ที่สุดนับตั้งแต่ปากจั่นถึงปากน้ำระนอง มีเขาฝาชีเป็นจุดหมายตาสำคัญ ไม่อยู่ในชายฝั่งทะเลเปิดจึงเป็นท่าเรืออย่างดีได้ ในสมัยสงครามโลกครั้งที่สอง ละอุ่นเป็นปลายทางของทางรถไฟสายคอคอดกระ ซึ่งกองทัพญี่ปุ่นได้สร้างขึ้นเพื่อเป็นเส้นทางลำเลียงของกองทัพจักรวรรดิญี่ปุ่นระหว่างสงครามโลกครั้งที่ 2 (พ.ศ.2484-2488) ข้ามจากฝั่งอ่าวไทยสู่ทะเลอันดามันนอกเหนือไปจากทางรถไฟสายมรณะ (หนองปลาดุก-ด่านพระเจดีย์สามองค์-ตานพยูซะยะ) โดยเริ่มจากอำเภอเมืองชุมพร จังหวัดชุมพร ตามแนวถนนเพชรเกษมในปัจจุบัน ผ่านปากจั่น ทับหลี และเขาฝาชี เริ่มสร้างเมื่อปี พ.ศ.2486 และเริ่มรื้อถอนในปี พ.ศ.2488 มีความยาวทั้งสิ้น 90 กิโลเมตร ปัจจุบันถูกรื้อถอน เหลือหลักฐานบางส่วนตามแนวทางรถไฟ ซึ่งปัจจุบันคือตามแนวถนนเพชรเกษมตั้งแต่ชุมพร ปากจั่น และละอุ่น ทั้งนี้ แนวทางรถไฟดังกล่าวเคยมีโครงการริเริ่มจะสร้างขึ้นตั้งแต่สมัยรัชกาลที่ 4 แต่ก็มิได้มีการสร้างแต่อย่างใด,[],[]
ตั้งอยู่ที่บ้านเขาฝาชี หมู่ที่ 4 ตำบลบางแก้ว อำเภอละอุ่น จังหวัดระนอง มีลักษณะเป็นภูเขาที่มีรูปทรงสันฐานคล้ายกับฝาชี จึงเป็นที่มาของชื่อภูเขา มีความสูงจากระดับน้ำทะเลปานกลาง 259 เมตร พื้นที่บริเวณเขาฝาชีเคยเป็นที่ตั้งค่ายทหารญี่ปุ่นในช่วงสมัยสงครามโลกครั้งที่ 2 บนยอดเขาเป็นจุดชมทัศนียภาพแม่น้ำกระบุรี และสามารถมองเห็นจุดที่แม่น้ำกระบุรีไหลมาบรรจบกับคลองละอุ่น ซึ่งแม่น้ำกระบุรีเป็นพรมแดนธรรมชาติแบ่งเขตแดนระหว่างไทยกับเมียนมา ดังนั้นจากจุดชมวิวจึงมองเห็นทิวเขาในฝั่งเมียนมาด้วย นอกจากนี้ยังเป็นจุดที่สามารถชมทะเลหมอกในยามเช้า ซึ่งสามารถพบได้บ่อยครั้งในช่วงฤดูฝน และเป็นจุดชมพระอาทิตย์ตกยามเย็นที่สวยงามมากอีกแห่งของจังหวัดระนอง การเดินทาง จากตัวเมืองระนอง ใช้ทางหลวงหมายเลข 4 (ถนนเพชรเกษม) เส้นทางไปจังหวัดชุมพร ประมาณ 28 กิโลเมตร และเมื่อข้ามสะพานข้ามคลองละอุ่น ให้ตรงต่อไปอีกประมาณ 2 กิโลเมตร จะพบทางขึ้นเขาฝาชีอยู่ทางซ้ายมือ เป็นถนนลาดยาง มีความคดโค้ง แต่ไม่ชันมาก ระยะทางประมาณ 3 กิโลเมตร ถึงจุดชมวิวเขาฝาชี โดยมีระยะทางทั้งหมดห่างจากตัวเมืองระนองประมาณ 33 กิโลเมตร,[],[]
"ตั้งอยู่ที่ริมถนนเพชรเกษม หมู่ 1 ตำบล จ.ป.ร. อำเภอกระบุรี จังหวัดระนอง จารึกพระปรมาภิไธยย่อและพระนามาภิไธยย่อสลักอยู่บนก้อนหินที่ตั้งอยู่บนยอดเนินริมถนนเพชรเกษม ปัจจุบันมีการสร้างศาลาคลุมจารึกและปรับปรุงภูมิทัศน์โดยรอบ  พระปรมาภิไธย ย่อ จปร.สลักขึ้นเมื่อพระบาทสมเด็จพระจุลจอมเกล้าเจ้าอยู่หัวเสด็จประพาสรอบแหลมมลายูเมื่อ ร.ศ.109 (พ.ศ.2433) เพื่อตรวจราชการแผ่นดินและความเป็นอยู่ของราษฎร พระองค์ได้เสด็จพระราชดำเนินโดยขบวนช้างและม้าจากเมืองชุมพรมายังเมืองกระ (กระบุรี) และเมื่อเสด็จมาถึงแนวเขตแดนระหว่างจังหวัดชุมพรและจังหวัดระนอง พระองค์ได้ทรงสลักพระปรมาภิไธยย่อ จปร. ไว้บนก้อนศิลา นอกจากนี้ยังมีพระปรมาภิไธยและพระนามาภิไธยย่ออื่น ได้แก่ ภปร. (ภูมิพลอดุลยเดช ปรมินทร) สก. (สิริกิติ์) และ สธ. (สิรินธร)  

",[],[]
"เป็นซากเรือรบของญี่ปุ่นสมัยสงครามโลกครั้งที่ 2 ซึ่งในระหว่างสงครามกองทัพญี่ปุ่นได้ใช้พื้นที่ในตำบลปากจั่น อำเภอกระบุรี เป็นท่าเรือเพื่อส่งกำลังบำรุงไปยังประเทศพม่า  ซากเรืออยู่บริเวณสะพานข้ามแม่น้ำละอุ่นจะสังเกตเห็นได้ในเวลาน้ำลง
",[],[]
เมืองเก่าระนอง ตามประกาศคณะกรรมการอนุรักษ์และพัฒนากรุงรัตนโกสินทร์และเมืองเก่า ประกาศเมื่อวันที่ 12 พฤษภาคม พ.ศ. 2560 มีพื้นที่ 1.67 ตารางกิโลเมตร องค์ประกอบเมืองที่สำคัญของเมืองเก่าระนอง ประกอบด้วย ที่หมายตาที่สำคัญ ได้แก่ เขานิเวศน์ เนื่องจากเป็นที่ตั้งของสถานที่สำคัญจำนวนมาก เช่น พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว ศาลากลางจังหวัด (หลังเก่า) พระราชวังรัตนรังสรรค์จำลอง และหอพระเก้าเกจิ เป็นต้น นอกจากนี้ภายในเมืองเก่าระนองยังมีจุดหมายตารองที่เป็นสถานที่สำคัญของเมือง ได้แก่ หอพระเก้าเกจิ พระราชวังรัตนรังสรรค์จำลอง วัดสุวรรณคีรีวิหาร วัดอุปนันทาราม ศาลเจ้าต่ายเต๊เอี๋ย ศาลหลักเมืองระนอง และอนุสาวรีย์พระยาดำรงสุจริตมหิศรภักดี (คอซู้เจียง) ย่านประวัติศาสตร์ที่สำคัญและมีคุณค่าของเมืองระนอง จึงแบ่งออกเป็น 2 ย่าน ได้แก่ ย่านการค้าบริเวณถนนท่าเมือง ถนนเรืองราษฎร์ และถนนทวีสินค้า ประกอบด้วยอาคารตึกแถวแบบโคโลเนียล ซึ่งเป็นอาคารที่มีลักษณะทางสถาปัตยกรรมที่ผสมผสานศิลปสถาปัตยกรรมแบบจีนและยุโรป และย่านศูนย์ราชการ ซึ่งมีศาลากลางจังหวัด (หลังเก่า) และพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เป็นศูนย์กลางย่าน มีอาคารสำนักงานและบ้านพักข้าราชการที่มีรูปแบบสถาปัตยกรรมแบบโคโลเนียลจำนวนมาก โดยเฉพาะอย่างยิ่งอาคารที่ตั้งอยู่บริเวณริมถนนดับคดี,[],[]
"จังหวัดระนอง หรือเมืองแร่นอง เดิมเป็นหัวเมืองเล็กๆ มีฐานะเป็นเมืองขึ้นของเมืองชุมพร มาตั้งแต่สมัยกรุงศรีอยุธยาเป็นราชธานีของไทย โดยแบ่งการปกครองออกเป็น 2 เมือง คือ เมืองระนอง และเมืองตระ ซึ่งอยู่ในการปกครองของเมืองชุมพร เจ้าเมืองมีบรรดาศักดิ์เป็นหลวง เรียกชื่อตามนามเมืองว่า ""หลวงระนอง"" ครั้นต้นสมัยกรุงรัตนโกสินทร์ มีชาวจีนฮกเกี้ยน ชื่อ "" คอซู้เจียง "" ได้ยื่นขอประมูลอากรดีบุกในเขตเมืองระนองและเมืองตระ ซึ่งพระบาทสมเด็จพระนั่งเกล้าเจ้าอยู่หัวทรงโปรดอนุญาตพร้อมกับพระราชทานบรรดาศักดิ์ให้คอซู้เจียงเป็น หลวงรัตนเศรษฐี ดำรงตำแหน่งนายอากรเมืองตระ และ เมืองระนอง ในปี 2397 ตำแหน่งเจ้าเมืองระนองว่างลง เนื่องจากหลวงระนองป่วยถึงแก่กรรม พระบาทสมเด็จพระจอมเกล้าเจ้าอยู่หัวทรงพระกรุณาโปรดเกล้าฯ พระราชทานสัญญาบัตรเลื่อนบรรดาศักดิ์ หลวงรัตนเศรษฐี (คอซู้เจียง) ขึ้นเป็นพระรัตนเศรษฐี เป็นเจ้าเมืองระนอง เมื่อพม่าตกเป็นเมืองขึ้นของอังกฤษ และรัฐบาลอังกฤษได้จัดการปกครองหัวเมือง ที่ได้ไปจากพม่าเข้มงวดกวดขันขึ้น โดยลำดับมาถึงเขตต่อแดนพระราชอาณาเขตทางทะเลตะวันตก ในเวลาต่อมาพระบาทสมเด็จพระจอมเกล้าเจ้าอยู่หัวทรงมีพระราชดำริว่าเมืองระนองและเมืองตระ เป็นเมืองขึ้นอยู่ในเมืองชุมพรจะรักษาราชการทางชายแดนไม่สะดวก จึงโปรดฯ ให้ยกเมืองตระและเมืองระนอง เป็นหัวเมืองจัตวาขึ้นตรงต่อกรุงเทพมหานครและทรงพระกรุณาโปรดเกล้าฯให้เลื่อนบรรดาศักดิ์พระรัตนเศรษฐี (คอซู้เจียง) ขึ้นเป็นพระยารัตนเศรษฐี เป็นผู้ว่าราชการเมืองระนอง เมื่อ พ.ศ. 2405 และ ในปี พ.ศ. 2420 สมัยพระบาทสมเด็จ พระจุลจอมเกล้าอยู่หัว ได้รับพระราชทานบรรดาศักดิ์เป็นพระยาดำรงสุจริตมหิศรภักดี ระนองมีฐานะเป็นหัวเมืองอิสระ และต่อมาได้ยกฐานะเป็นจังหวัดและได้มีการยุบเมืองตระเป็นอำเภอ เรียกว่าอำเภอกระบุรี โดยให้ขึ้นกับจังหวัดระนองตั้งแต่นั้นมา ระนองในอดีตนั้นมีความสำคัญในฐานะที่เป็นเมืองดีบุก เมืองชายแดน เมืองคอคอดกระ และเมืองเสด็จประทับแรม จังหวัดระนองเป็นจังหวัดภาคใต้ตอนบน ด้านทิศตะวันตกติดกับทะเลอันดามันและสาธารณรัฐแห่งสหภาพเมียนมา โดยมีระยะทางห่างจากกรุงเทพมหานคร ประมาณ 568 กิโลเมตร มีพื้นที่ประมาณ 3,324.60. ตารางกิโลเมตร และมีอาณาเขตติดต่อกับจังหวัดใกล้เคียง ดังนี้  ทิศเหนือ ติดต่อกับ จังหวัดชุมพร ทิศใต้ ติดต่อกับ จังหวัดพังงา และจังหวัดสุราษฎร์ธานี ทิศตะวันออก ติดต่อกับ จังหวัดชุมพร และจังหวัดสุราษฎร์ธา ทิศตะวันตก ติดต่อกับ สาธารณรัฐแห่งสหภาพเมียนมา และทะเลอันดามัน",[],[]
"จังหวัดชุมพรมีชื่อปรากฏตั้งแต่ปีพุทธศักราช 1098 ในตำนานพระธาตุเมืองนครศรีธรรมราชฉบับของหอสมุดแห่งชาติ โดยมีความว่า เมืองชุมพรนั้นมีฐานะเป็นเมืองสิบสองนักษัตรของนครศรีธรรมราช ใช้รูปแพะเป็นตราเมือง เป็นเมืองหน้าด่านฝ่ายเหนือเพราะอยู่ทางตอนบนของภาคใต้ การเดินทางโดยทางบกจำเป็นต้องผ่านเมืองชุมพร ในปีพุทธศักราช 1997 แผ่นดินสมเด็จพระบรมไตรโลกนาถปรากฏในกฎหมายตราสามดวงว่า เมืองชุมพรเป็นเมืองตรีอาณาจักรฝ่ายใต้ของกรุงศรีอยุธยาจนถึงพุทธศักราช 2459 จึงมีฐานะเป็นจังหวัดในมณฑลสุราษฏร์ธานี จังหวัดชุมพร แบ่งเขตการปกครอง เป็น 8 อำเภอ 70 ตำบล 737 หมู่บ้าน

",[],[]
"น้ำร้อนรักษะวารินบ่อน้ำร้อนรักษะวารินเกิดจากอิทธิพลของรอยเลื่อนระนอง โดยพบโครงสร้างทางธรณีวิทยาที่เป็นรอยคดโค้ง รอยเลื่อนและรอยแตกในกลุ่มหินแก่งกระจานจำนวนมาก ทำให้เกิดพุน้ำร้อนหลายแห่งในพื้นที่จังหวัดระนอง ซึ่งบ่อน้ำร้อนรักษะวารินก็เป็นหนึ่งในจำนวนนั้น  ปัจจุบันเป็น.......
นอกจากนี้ยังมีการค้นพบหลักฐานทางโบราณคดีประเภทเครื่องมือหินและร่องรอยการผลิตเครื่องมือหินในบริเวณบ่อน้ำร้อนรักษะวาริน จึงทำให้สันนิษฐานว่าบริเวณนี้เคยเป็นแหล่งผลิตเครื่องมือหินยุคก่อนประวัติศาสตร์ และมีการเรียกแหล่งโบราณคดีนี้ว่า แหล่งโบราณคดีสวนสาธารณะรักษะวาริน 

",[],[]
"อำเภอเมืองระนอง  จังหวัดระนอง พระที่นั่งรัตนรังสรรค์คือ พลับพลาที่ประทับในพระบาทสมเด็จพระจุลจอมเกล้าเจ้าอยู่หัว ก่อสร้างเมื่อปี พ.ศ. 2433 โดยพระยารัตนเศรษฐี(คอซิมก๊อง) เจ้าเมืองระนองขณะนั้น เมื่อคราวเสด็จฯประพาสหัวเมืองแหลมมลายูและหัวเมืองปักษ์ใต้ฝั่งทะเลตะวันตก จากนั้นมีการบูรณะดัดแปลงและใช้เป็นที่ประทับของพระบาทสมเด็จพระเจ้าอยู่หัว รัชกาลที่ 6 และรัชกาลที่ 7 รวมถึงใช้เป็นศาลากลางจังหวัดในเวลาต่อมา ซึ่งยังคงปรากฎร่องรอยของฐานและบันไดพระที่นั่งรัตนรังสรรค์หลังเดิม ปัจจุบันบริเวณนี้เป็นที่ประดิษฐานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 ชาวเมืองเรียกกันว่า ""เนินประวัติศาสตร์""",[],[]
"ตั้งอยู่ที่บ้านเกาะแก้ว หมู่ 4 ตำบลปากตะโก อำเภอทุ่งตะโก จังหวัดชุมพร ภายในวิทยาลัยประมงชุมพรเขตอุดมศักดิ์ มีลักษณะพื้นที่เป็นถ้ำขนาดเล็กบริเวณเชิงเขา จำนวน 3 ถ้ำ จำแนกพื้นที่ทางธรณีสัณฐาน
เป็นแหล่งโบราณคดีบนภูเขาหินปูนเตี้ยบนที่ราบน้ำทะเลขึ้นถึง มีลักษณะทางกายภาพเป็นเพิงผาหมาแหงน ตั้งอยู่ทางตอนเหนือของเขาหมาแหงน บริเวณโดยรอบเป็นที่ราบเชิงเขา ทางตอนเหนือของเขาหมาแหงนมีคลองตะโกไหลผ่าน ทางตอนใต้ของเขาหมาแหงนมีคลองโชนไหลผ่าน โดยไหลจากเทือกเขาตะวันตกสู่ชายฝั่งทะเลตะวันออก ไหลรวมกันที่คลองปากน้ำตะโก และลงสู่ทะเลบริเวณอ่าวท้องครก ห่างจากชายฝั่งทะเลประมาณ 8 กิโลเมตร 
ถ้ำถ้วย และเขาครก อยู่ในพื้นที่ใกล้เคียงกัน คือ บริเวณปากน้ำตะโก มีลักษณะเป็นเพิงผาถ้ำ 
บริเวณโดยรอบมีลักษณะเป็นที่ราบน้ำขึ้นถึง หลังแนวเขตกลุ่มหินดินดานไปทางตะวันตก ด้านแนวหลังกลุ่มหิน พบเป็นพื้นที่ป่าชายเลนบริเวณปากน้ำตะโก แหล่งโบราณคดีตั้งอยู่ห่างจากทะเลเล็กน้อย มีการพบเศษภาชนะท้องถิ่นและเศษภาชนะจากดินแดนภายนอก ได้แก่ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะทรงไหสีดำและสีแดง (Black and red jar) และเศษภาชนะดินเผาลายกดประทับแบบซี่ฟันเฟือง (Rouletted Wares) ลูกปัดคาร์เนเลียน และลูกปัดแก้ว ชิ้นส่วนกระดูกสัตว์ ชิ้นส่วนกระดูกมนุษย์ และเปลือกหอย มีการพบภาชนะดินเผาในสมัยหลังเป็นภาชนะเนื้อแกร่งจากกลุ่มเตาฉีสือ กำหนดเชิงเทียบได้พุทธศตวรรษที่ 17 – 19 ในภาพรวมของแหล่งโบราณคดีกำหนดอายุได้เป็น 2 ระยะ กำหนดอายุทางวิทยาศาสตร์ได้ประมาณพุทธศตวรรษที่ 3 – 4 และพุทธศตวรรษที่ 17 – 19   
",[],[]
พื้นที่บริเวณคอคอดกระ เป็นผืนแผ่นดินที่กิ่วหรือแคบที่สุดในแหลมมลายู ระยะทางประมาณ 44 กิโลเมตร พื้นที่ด้านตะวันตกของบริเวณคอคอดกระ ตั้งอยู่ในเขตปกครองของเมืองตระ มาแต่เดิม ผืนแผ่นดินส่วนที่แคบที่สุดระหว่างทะเลตะวันตกและทะเลตะวันออกแห่งนี้ มีภูเขาสลับซับซ้อนมีทางลัดผ่านช่องเขาเพียงสายเดียว ในสมัยโบราณคอคอดกระ มีความสำคัญเป็นเส้นทางที่สำคัญทางเดียวที่พม่าใช้เป็นเส้นทางเดินทัพ ยกมาตีหัวเมืองปักษ์ใต้ฝั่งทะเลตะวันออก เมื่อฝรั่งเศสคิดจะขุดคลองกระจากเมืองตระไปออกเมืองชุมพร เพื่อความสะดวกรวดเร็วในการเดินเรือจากยุโรปไปเมืองจีนในแผ่นดินพระบาทสมเด็จพระจอมเกล้าเจ้าอยู่หัวคอคอดกระจึงมีความสำคัญมากขึ้น หากสามารถขุดคลองได้สำเร็จ เรือเดินทะเลจากยุโรป จะผ่านคลองไปเมืองจีนได้ โดยไม่ต้องอ้อมแหลมมลายู ผลประโยชน์ทางการค้าของอังกฤษทางเมือง ปีนังและสิงคโปร์ และความจำเป็นทางด้านการทหารของอังกฤษ คงมีผลให้ไทยต้องเสียดินแดนทางแหลมมลายู ด้วยเหตุดังกล่าวประกอบกับการขุดคลองกระ จึงจำเป็นต้องขุดแม่น้ำกระบุรี ซึ่งเป็นเส้นกั้นพรมแดนไทยกับพม่าของอังกฤษให้กว้างลึกเข้าไปในดินแดนอันอยู่ในอำนาจของอังกฤษด้วย เมื่ออังกฤษไม่ยอม จึงขุดคลองคอคอดกระไม่ได้ ความคิดที่จะขุดคลองกระ จึง ล้มเลิกไป อังกฤษจึงได้กำหนดเป็นข้อผูกพันไว้ในสนธิสัญญาระหว่างไทยกับอังกฤษมิให้ไทยขุดคลองดังกล่าวโดยไม่ได้รับความเห็นชอบจากของอังกฤษก่อน การขุดคลอง ณ บริเวณคอคอดกระ มีผลตอบแทนทางเศรษฐกิจสูง แต่กระทบต่อความมั่นคง ของชาติทางด้านการทหาร บริเวณคอคอดกระเหมาะสมแก่การขุดคลองเพียงไร คุ้มค่าในการลงทุน แค่ไหนเป็นเรื่องที่ควรแก่การศึกษา คอคอดกระจึงยังอยู่ในความสนใจทั้งทางราชการและประชาชนมาจนถึงปัจจุบัน,[],[]
หาดประพาส ตั้งอยู่ในเขต อุทยานแห่งชาติแหลมสน เป็นหาดทรายกว้างใหญ่ เต็มไปด้วยทิวสนและลานหญ้าที่กว้างใหญ่ อยู่ปากคลองกำพวนซึ่งมีป่าชายเลนสมบูรณ์ การเดินทางใช้ทางหลวงแผ่นดินหมายเลข 4 ผ่านอำเภอสุขสำราญมา 3 กิโลเมตร จะพบทางแยกขวามือเข้าไปอีก 10 นาที เป็นที่ตั้งของหน่วยพิทักษ์อุทยานแห่งชาติที่ หส.1 (หาดประพาส),[],[]
เทพองค์สำคัญในศาสนาฮินดู และมีบทบาทในศานาพุทธ พระอินทร์เป้นเทพแห่ง สวรรค์และสายฝน ประทานความชุ่มชื้นให้แก่โลก รวมทั้งเป็นเทพประจำทิศตะวันออก มักปรากฏการณ์พระอินทร์ในพุทธประวัติ ชาดก และเรื่องเล่าพื้นบ้านหลายฉบับในประเทศไทย ,[],[]
"ที่ตั้งบ้านถ้ำตาทอง หมู่ที่ 7 ตำบลเขาค่าย อำเภอสวี จังหวัดชุมพร ลักษณะพื้นที่เป็นถ้ำบนภูเขาหินปูนลูกโดด ข้อมูลทางโบราณคดีดังนี้โบราณวัตถุที่สำคัญ ได้แก่ ภาชนะดินเผา ชิ้นส่วนภาชนะดินเผา ชิ้นส่วนภาชนะสามขา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนกระดูกมนุษย์ กำไลหิน ขวานหิน แท่งเหล็ก ลูกปัดหินคาร์เนเลียน ลูกปัดหินอาเกต    
",[],[]
ตั้งอยู่ที่บ้านปลายคลองถ้ำทุน หมู่ที่ 5 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนเขาหินปูนลูกโดด สูงกว่าระดับพื้นดิน 30 เมตร มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร พบโบราณวัตถุประเภทเศษภาชนะดินเผา (Sa Huynh – Kalanay Related Pottery) ลูกปัดคาร์เนเลียน และชิ้นส่วนกระดูกสัตว์//,[],[]
พบหลักฐานยุคก่อนประวัติศาสตร์เป็นจำนวนมาก บริเวณพื้นที่อำเภอละอุ่น โดยมีการพบหลักฐานหลายประเภท อาทิ เศษภาชนะดินเผา ชิ้นส่วนกระดูกมนุษย์ ชิ้นส่วนกระดูกสัตว์ เปลือกหอย และเครื่องประดับเป็นต้น ,[],[]
"แต่เดิมพื้นที่ตำบลร่อนทองเคยเป็นส่วนหนึ่งของเมืองกำเนิดนพคุณ ต่อมาเมื่อมีการปฏิรูปการปกครองจึงถูกตั้งเป็นอำเภอบางสะพาน โดยบริเวณนี้เป็นพื้นที่ที่มีการขุดพบแร่ทองคำเป็นจำนวนมาก การขุดและร่อนทองในอำเภอบางสะพานครั้งแรกเกิดขึ้นสมัยพระเจ้าอยู่หัวบรมโกศ โดยมีเรื่องเล่าต่อกันมาว่า ในปี พ.ศ. 2289 ผู้ตั้งเมืองกุยได้ส่งทองร่อนหนัก 3 ตำลึง ถวายพระเจ้าอยู่หัวบรมโกศ พระองค์จึงเกณฑ์ไพร่จำนวน 2,000 กว่าคน ไปร่อนทองที่บางสะพานเป็นเวลาปีเศษ ได้ทองคำหนัก 90 ชั่งเศษ คิดเป็นน้ำหนัก 54 กิโลกรัม หรือ 3,600 บาทในสมัยนั้น จากนั้นนำทองทั้งหมดไปแผ่เป็นทองแผ่นใหญ่หุ้มยอดมณฑป พระพุทธบาทสระบุรี",[],[]
"ตำนานเจ้าแม่ร่อนทองเป็นตำนานอธิบายถึงที่มาของภูมิประเทศและชื่อบ้านนามเมืองบริเวณเขาสามแก้ว โดยตำนานนี้แบ่งออกเป็น 2 สำนวนด้วยกัน สำนวนแรกกล่าวถึงหญิงสาวที่มีรูปโฉมงดงามนามว่า นางทองร่อน 
นางทองร่อนอาศัยอยู่แถบคลองท่าตะเภา วันหนึ่งมีชายต่างถิ่นมาสู่ขอนาง 4 คน นางต้องการทดสอบความจริงใจของชายทั้งสี่คนนั้นจึงถามว่าหากนางเสียชีวิตไปคนทั้งสี่จะทำบุญให้นางอย่างไร ชายสองคนแรกเป็นเศรษฐี จึงกล่าวว่าจะสร้างโลงทองประดับเพชรนิลจินดา และจะหุงข้าวหาอาหารเลี้ยงคนในงานศพนางอย่างดี ส่วนสองคนหลังเป็นคนยากจน จึงบอกว่าจะตายตามนางไป และจะนำกระดูกนางมาแขวนคอรำลึกถึงนาง นางทองร่อนไม่สามารถตัดสินใจได้ว่าควรเลือกชายคนใด จึงเกิดความเศร้าตรอมใจเสียชีวิต ชายทั้งสี่จึงทำตามคำที่ให้ไว้ โดยเศรษฐีได้อุทิศทรัพย์สินมีค่าให้นางตามคำที่ให้ไว้ ทำให้บริเวณดังกล่าวมีทรัพย์สินตกอยู่จำนวนมาก ส่วนชายคนที่สี่นำกระดูกนางไปให้พระฤๅษีชุบชีวิต เมื่อนางฟื้นชีวิต นางจึงเลือกชายคนที่สามซึ่งเลือกตายตามนางไป ชายคนที่สี่เกิดความโมโหจึงทุบตีฤๅษีลื่นล้ม เกิดเป็นเขาหราด (แปลว่าลื่นล้มในภาษาถิ่นใต้) ส่วนที่ที่เผาศพนางทองร่อนเรียกว่าบ้านนาชะอัง (สันนิษฐานว่าคำว่าชะอัง มาจากคำว่าฉะอึง แปลว่ากระดูกในภาษาเขมร) สำนวนที่สองเล่าว่านางทองร่อนตั้งบ้านเรือนอยู่ริมคลองสามแก้ว มีลูกสาวเป็นคนสวย จึงมีชาวอินเดียและอังกฤษจะแล่นเรือมาสู่ขอลูกสาวนางทองร่อน แต่เผอิญเรือล่ม ทรัพย์สินที่ขนมาด้วยจึงจมลงในแม่น้ำ ทำให้บริเวณดังกล่าวมีทรัพย์สินอยู่เป็นจำนวนมากทำให้ชาวบ้านมาร่อนหาทองคำและหาของมีค่าบนภูเขาตั้งแต่อดีต
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง เป็นแหล่งโบราณคดีประเภทถ้ำ มีหลักฐานทางโบราณคดีกระจายตัวอยู่บ้างโบราณวัตถุที่สำคัญ อาทิ เครื่องมือหินกะเทาะ หินลับ เศษภาชนะดินเผา  ชิ้นส่วนกระดูกมนุษย์ ชิ้นส่วนกระดูกสัตว์ อุลกมณี ชิ้นส่วนภาชนะดินเผาสามขา เป็นต้น 
",[],[]
ได้แก่พื้นที่ในวงเหนือและในวงใต้ อำเภอละอุ่น จังหวัดระนอง มีส่วนติดต่อกับกลุ่มพื้นที่แหล่งโบราณคดีเขาทะลุ บริเวณทางตะวันตกของจังหวัดชุมพร ซึ่งมีลักษณะเป็นภูมิประเทศแบบคาสน์ (เทือกเขาหินปูน) มีการพบแหล่งโบราณคดีเป้นจำนวนมาก อย่างน้อย 30 แหล่งโบราณคดีช่วงสมัยก่อนประวัติศาสตร์ จนถึงสมัยแรกเริ่มประวัติศาสตร์ มีการเจอเศษภาชนะดินเผา ชิ้นส่วนกระดูกมนุษย์ เครื่องมือหิน เครื่องประดับ ชิ้นส่วนกระดูกสัตว์ เป็นต้น ,[],[]
"เมื่อประมาณ 200 ปีเศษ มีผู้หลบหนีจากเจ้าหน้าที่จาก อำเภอไชยา จ.สุราษฎร์ธานี ชื่อตาคงขาว ตาคงดำ มาอาศัยอยู่ที่เขาค่าย ซึ่งอยู่ทางทิศใต้ของตำบลเขาทะลุ ต่อมาจึงได้ขยายพื้นที่เข้ามาในที่ราบหุบเขาและสมัยนั้นเก็บภาษี 4 บาท ซึ่งก็นับว่าเป็นจำนวนมากในสมัยนั้น ประชาชนที่ยากจนไม่มีเงินจ่าย จึงได้หลบหนีมาสมทบกัน จนกระทั่งมีจำนวนเพิ่มมาก ประมาณ 200 คน เดิมตำบลเขาทะลุขึ้นอยู่กับจังหวัดระนอง แต่การคมนาคมไม่สะดวกจึงได้โอนมาขึ้นกับอำเภอสวี จังหวัดชุมพร เมื่อวันที่ 17 เมษายน 2493 สาเหตุที่เรียกว่า ""ตำบลเขาทะลุ"" มีภูเขาสูงและมีรูทะลุมองเห็นในระยะไกลและโดดเด่น จึงได้เรียกชื่อตามลักษณะของภูมิประเทศและความเป็นเอกลักษณ์ว่า ""ตำบลเขาทะลุ"" มาจนถึงปัจจุบันนี้ สำหรับหลักฐานทางโบราณคดี พบว่าด้วยลักษณะที่เป็นเทือกเขาหินปูนจึงมีเพิงผาถ้ำจำนวนมาก พบหลักฐานทางโบราณคดีจำนวนมากในพื้นที่ดังกล่าว ซึ่งเชื่อมต่อกับบริเวณในวงของจังหวัดระนองอกด้วย",[],[]
"อำเภอกระบุรีเคยมีฐานะเป็นเมืองจัตวาขึ้นต่อเมืองชุมพร ในสมัยกรุงศรีอยุธยาเป็นราชธานี ผู้มีตำแหน่งเป็นเจ้าเมืองกระบุรี ไม่มีหลักฐานแน่ชัดว่าเป็นใคร แต่เล่าลือต่อ ๆ กันมาว่า เจ้าเมืองกระคนแรก ชื่อ ""แก้ว"" เป็นชาวเมืองนครศรีธรรมราชได้มาตั้งหลักฐานเป็นนายบ้านปกครองดูแลทุกข์สุขของราษฎรในแถบนั้น ภายหลังได้พบกระตัวหนึ่ง ในแม่น้ำปากจั่น (กระนี้รูปร่างคล้ายเต่า) สถานที่ตั้งเมืองกระครั้งแรกตั้งอยู่ที่ตำบลปากจั่น อำเภอกระบุรี ขณะนี้เรื่องสถานที่ตั้งพอจะยืนยันได้ เพราะยังมีดินเป็นเชิงเทินที่ตั้ง ศาลาว่าการเมือง และยังมีคูเมืองปรากฏเป็นหลักฐานที่จะสังเกตได้อยู่ในขณะนี้ ครั้งต่อมาเมื่อ พ.ศ.2427 ได้ย้ายตัวเมืองกระมาอยู่ที่ตำบลน้ำจืด (บริเวณเทศบาลตำบลน้ำจืดในขณะนี้) และมีพระอัษฎงคตทิศรักษา(คอซิมบี้ ณ ระนอง) เป็นเจ้าเมืองคนแรกและคนสุดท้าย เมืองกระในสมัยพระอัษฎงคตทิศรักษา เป็นผู้ว่าราชการเมือง จากพระราชหัตถเลขาของพระบาทสมเด็จพระจุลจอมเกล้าเจ้าอยู่หัว  ดังนี้ เหตุที่ย้ายตัวเมืองจากตำบลปากจั่น ก็ทราบเหตุผลจากพระราชหัตถเลขาฉบับนั้นเหมือนกันว่า ""ความคิดพระอัษฎงค์ ที่ยกเมืองมาตั้งที่น้ำจืดนี้ เพื่อให้เรือใหญ่ขึ้นถึงได้ การค้าขายจะได้ติดและระยะนี้คลองกว้าง ถ้าชักคนลงมาติดได้ที่นี่ การที่จะข้ามไปข้ามมากับฟากอังกฤษจะยากขึ้นหน่อยหนึ่ง หาไม่โจรผู้ร้ายหนีข้ามไปข้ามมาได้ง่าย อีกประการหนึ่งที่แถบนี้ มีทำเลที่ทำนากว้าง ถ้าติดตั้งเป็นบ้าน เป็น เมือง ก็จะ เป็นที่    ทำมา หากินได้มาก เดี๋ยวนี้ ขัดอยู่อย่างเดียวแต่เรื่องที่คนไม่มีพอแก่ภูมิที่เท่านั้น"" เมืองกระบุรี  ได้ยกฐานะลงเป็นอำเภอกระบุรี ในจังหวัดระนอง เมื่อได้จัดการปกครองเป็นมณฑล จังหวัด อำเภอ ตำบล หมู่บ้าน ราวปี พ.ศ.2439  มีหลวงจันทร์ภักดีสีหราชรองเมือง (ย้อย ธนบัตร) เป็นนายอำเภอคนแรก และมีฐานะเป็นอำเภอจนกระทั่งบัดนี้",[],[]
พลเรือเอก พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ ประสูติเมื่อวันที่ 19 ธันวาคม 2423 ทรงเป็นพระเจ้าลูกยาเธอ ในพระบาทสมเด็จพระจุลจอมเกล้าเจ้าอยู่หัว และ เจ้าจอมมารดาโหมด ในปี 2439 เสด็จไปศึกษาวิชาการทหารเรือ ณ ประเทศอังกฤษ ตลอดระยะเวลาที่พระองค์ทรงศึกษาอยู่นั้น ทรงมีพระวิริยะอุตสาหะจนผลการ ศึกษาปรากฏอยู่ในขั้นดีเยี่ยมและมีพระจริยวัตรที่งดงามเป็นที่รักใคร่ของครู อาจารย์ เป็นที่ยอมรับนับถือของชาวอังกฤษที่ได้ศึกษาอยู่ในคราวเดียวกัน เมื่อทรงสำเร็จการศึกษาเป็นนายทหารสัญญาบัตรในราชนาวีอังกฤษแล้ว ได้เสด็จกลับเข้ารับราชการในกระทรวงทหารเรือ ในปี 2443 รับพระราชทานยศเป็น “นายเรือโท ผู้บังคับการ” ในตำแหน่งนายธงผู้บัญชาการกรมทหารเรือ ปี 2448 ทรงดำรงตำแหน่งเจ้ากรมยุทธศึกษาทหารเรือ ทรงปรับปรุงการศึกษาของโรงเรียนนายเรือให้เจริญก้าวหน้ามากขึ้น ทำให้ทหารเรือไทยมีความรู้ ความชำนาญ สามารถเป็นครู และเป็นผู้บังคับบัญชาได้โดยไม่ต้องพึ่งพาชาวต่างประเทศ ด้วยพระกรณียกิจตลอดระยะเวลาที่ทรงรับราชการทหารเรือ ส่งผลให้กองทัพเรือมีความเจริญก้าวหน้า สามารถทำหน้าที่รั้วของชาติทางทะเลได้อย่างเข้มแข็งสืบต่อมา กองทัพเรือจึงได้ประกาศขนานพระนามเป็น “องค์บิดาของทหารเรือไทย” และกำหนดให้วันที่ 19 พฤษภาคมของทุกปี อันเป็นวันคล้ายวันสิ้นพระชนม์ของพระองค์ เป็น “วันอาภากร” โดยกำหนดจัดกิจกรรมต่าง ๆ เพื่อเทิดพระเกียรติและน้อมรำลึกในพระกรุณาคุณของพระองค์เป็นประจำทุกปี,[],[]
ถ้ำอ้ายเตย์ เป็นถ้ำที่อยู่ทางด้านตะวันออกสุดปากถ้ำหันหน้าไปทางทิศใต้ สภาพทั่วไปภายในถ้ำถูกดัดแปลงเพื่อใช้เป็นสถานที่ใช้ทำวิปัสสนากรรมฐานละเป็นแหล่งท่องเที่ยวของวัด ด้วยการนำไฟฟ้ามาใช้ในถ้ำเพื่อให้แสงสว่าง ผนังด้านหนึ่งของถ้ำมีภาพจิตรกรรมรูปพระไสยาสน์ สูงจากพื้นถ้ำประมาณ 40 เซนติเมตรขนาดภาพพระไสยาสน์ยาวประมาณ 4.80 เมตร กว้าง 2 เมตร การเขียนภาพพระไสยาสน์อยู่ในแนว ตะวันตกเฉียงใต้-ตะวันออกเฉียงเหนือ พระเศียรหันสู่ทิศตะวันตกเฉียงใต้ พระพักตร์หันไปทางทิศตะวันออก การเขียนภาพใช้วิธีการตัดเส้นสีแดง ดำเป็นโครงร่างรอบองค์พระ ลงสีเป็นส่วนๆ พระเศียรและพระเกศลงสีดำ พระพักตร์ พระกรลงสีขาว พระวรกายครองผ้ากาสาวพัสตร์ สีเหลืองส้ม พระพักตร์ค่อนข้างเป็นเหลี่ยม ไม่แสดง รายละเอียดพระเนตร พระนาสิก พระโอษฐ์บนพระพักตร์ พระอุษณีษะนูนสูงต่อด้วยเปลวรัศมีซึ่งลงสีขาวตัดเส้นสีดำส่วนปลายพระบาทไม่ชัดเจน มีเรื่องเล่าว่า เมื่อเสร็จจากการสร้างพระพุทธรูปหลักเมืองแล้ว มีทรัพย์สินเงินทองที่ประชาชนนำร่วมกันสร้างเหลืออีกมาก จึงนำมามาฝังไว้ที่ถ้ำแห่งนี้ ซึ่งอยู่ใกล้กับถ้ำพระ แล้วเขียนรูปพระไสยาสน์ลงสีไว้ที่ผนังถ้ำ รวมทั้งได้เขียนภาพบุคคลบริเวณปลายฝ่าพระบาท ชาวบ้านเล่าลือต่อกันมาว่าบุคคลผู้นี้อยู่เพื่อเฝ้าสมบัติเรียกกันว่า ไอ้เตบ้าง อ้ายเตย์บ้าง ลบเท่าใดก็ไม่หมด ทำให้มีผู้รู้เท่าไม่ถึงการณ์เอาผ้าชุบน้ำมาทดลองลบสี และยังมีปริศนาลายแทงที่ว่า ไอ้เต ไอ้เต เอาลูกใส่เปล เอาตีนคาใน น้ำมันสองขวด ค่อยนวดไป ผู้ใดคิดได้ อยู่ใต้ได้เต มีผู้เชื่อตามลายแทงหาสมบัติในถ้ำ แต่ไม่มีผู้ใดได้ไป เพราะเมื่อมาขุดก็จะถูกงูใหญ่ไล่กัดบ้างถูกเสียงลึกลับไส่ตะเพิดบ้าง,[],[]
สมัยพระบาทสมเด็จพระปรเมนทรมหาอานันทมหิดล (รัชกาลที่ 8) เกิดสงครามโลกครั้งที่ 2 หรือสงครามมหาเอเชียบูรพาขึ้น บริเวณพื้นที่จังหวัดชุมพรได้รับผลกระทบในฐานะพื้นที่ชัยภูมิที่เชื่อมต่อระหว่างฝั่งตะวันออกไปยังฝั่งตะวันตกหรือเป็นทางเข้าไปสู่ดินแดนพม่าที่อยู่ในอิทธิพลของประเทศอังกฤษ เหตุการณ์สำคัญ ได้แก่ วีรกรรมยุวชนทหาร โดยมีเหตุปะทะกันเมื่อ 8 ธันวาคม พ.ศ.2484 พื้นที่จังหวัดชุมพรหลังเกิดเหตุปะทะกับกองทัพญี่ปุ่นแล้ว ยังคงมีความสำคัญและได้รับความสนใจในเชิงยุทธศาสตร์จากกองทัพญี่ปุ่น ใช้เป็นเส้นทางข้ามไปยังฝั่งตะวันตกโดยใช้เส้นทางสาย ชุมพร - กระบุรี – ระนอง ในการขนส่งเสบียง และยุทโธปกรณ์ แต่การใช้ถนนทำให้เกิดความล่าช้า จึงเริ่มต้นการก่อสร้างทางรถไฟข้ามไปยังจังหวัดระนอง เพื่อข้ามไปยังดินแดนพม่า มีการสำรวจพื้นที่ร่วมระหว่างฝ่ายไทยและญี่ปุ่น จนลงนามข้อตกลงเกี่ยวกับการสร้างทางรถไฟผ่านคอคอดกระ เมื่อ 31 พฤษภาคม พ.ศ.2486 และในปีนี้อีกตั้งแต่เดือนมิถุนายน ถึงพฤศจิกายน รวมระยะเวลา 6 เดือน มีการสร้างทางรถไฟแล้วเสร็จยาว 90 กิโลเมตร สะพาน 31 สะพาน สถานี 7 สถานี ได้แก่ วังไผ่ ท่าสาร ปากจั่น ทับหลี กระบุรี คลองลำเลียง และเขาฝาชี มีการใช้งานรวม 10 จากนั้นถูกฝ่ายสัมพันธมิตรโจมตีทางอากาศ และโดยรื้อถอดออกไปช่วงปลายสงครามโลกครั้งที่ 2 และหลังจากสงครามโลกครั้งที่ 2   การสร้างทางรถไฟสำหรับลำเลียงยุทโธปกรณ์และเสบียง แสดงให้เห็นถึงศักยภาพของพื้นที่ที่มีความเหมาะสมทั้งที่ราบ และระยะทางสำหรับเดินทางข้ามคาบสมุทร ไม่จำเป็นต้องอ้อมแหลมมลายู   ,[],[]
"""ศรีธรรมาโศกราช"" หมายถึง ตำแหน่งของกษัตริย์ผู้ปกครองนครศรีธรรมราชและเป็นผู้อุปถัมภ์พุทธศาสนาเช่นเดียวกับพระเจ้าอโศกมหาราช มีการสืบทอดอำนาจต่อเนื่องมาจนกระทั่งูกลายเป็น ""ราชวงศ์"" ของผู้ครองนครศรีธรรมราช เมื่อนครศรีธรรมราชถูกรวบไว้ในอำนาจของกรุงศรีอยุธยาคำว่า ""ศรีธรรมาโศกราช"" จึงได้กลายมาเป็นทำเนียบนามของเจ้าเมืองต่างๆ ทั้งที่ ""นครศรีธรรมราษ"" และ ""ไม่ใช่นครศรีธรรมราช"" ",[],[]
พระธรรมโกศาจารย์ เป็นสมณศักดิ์สำหรับพระราชาคณะชั้นธรรม ปัจจุบันพระราชทานเฉพาะแก่พระเถระฝ่ายมหานิกาย โดยพระธรรมวโรดม นามเดิม เซ่ง ฉายา อุตฺตโม เป็นพระภิกษุฝ่ายธรรมยุติกนิกาย ดำรงสมณศักดิ์เป็นพระราชาคณะเจ้าคณะรองคณะใต้ อดีตเจ้าอาวาสวัดราชาธิวาสราชวรวิหาร มีภูมิลำเนาเดิมอยู่บ้านทะเลน้อย ตำบลปากคลอง อำเภอควนขนุน จังหวัดพัทลุง เกิดเมื่อวันที่ 2 มกราคม พ.ศ. 2423 ได้บรรพชาเป็นสามเณร ที่วัดมัชฌิมาวาส (จังหวัดสงขลา) แล้วย้ายไปอยู่วัดคงคาสวัสดิ์ ในจังหวัดพัทลุง ต่อมาท่านลาสิกขาบท จน พ.ศ. 2442 จึงอุปสมบทที่วัดวัง จังหวัดพัทลุง ในปีเดียวกันนั้นเจ้าคณะมณฑลนครศรีธรรมราชได้มาตรวจการคณะสงฆ์ ได้คัดเลือกพระภิกษุ 7 รูป ให้ศึกษาที่มหามกุฏราชวิทยาลัย เพื่อจะได้กลับมาสอนเผยแพร่ภาษาไทยที่ภูมิลำเนาของตน พระเซ่งเป็นรูปหนึ่งที่ได้รับคัดเลือกไปด้วย ในช่วงแรกได้จำพรรษาที่วัดมกุฏกษัตริยารามราชวรวิหาร ต่อมาพระเจ้าน้องยาเธอ กรมหมื่นวชิรญาณวโรรส โปรดให้ย้ายมาอยู่วัดบวรนิเวศวิหาร ได้ช่วยเหลืออุปฐากพระองค์จนได้รับแต่งตั้งเป็นพระครูฐานานุกรม พ.ศ. 2452 ท่านได้ทำทัฬหีกรรมที่วัดบวรนิเวศ ได้รับฉายาว่า อุตฺตโม,[],[]
พระยาอนุศาสน์จิตรกรเกิดเมื่อวันที่ 23 ตุลาคม ปี 2414 ที่ตําบลวัดราชบูรณะ อําเภอพระนคร ซึ่งเป็นผู้มีผลงานโดดเด่นด้านจิตรกรรมตามวัดวาอารามต่างๆ เช่น ภาพชาดกในพระวิหารหลวงจังหวัดนครปฐม ภาพตัดขวางแสดงพระปฐมเจดีย์องค์เดิม ที่วัดพระปฐมเจดีย์ ภาพเรื่องรามเกียรติ์ ในพระที่นั่งบรมพิมาน และระเบียงวัดพระศรีรัตนศาสดาราม ภาพเขียนสีน้ำมันบนกุฏิสมเด็จฯ วัดเทพศิรินทราวาส เป็นต้น นอกจากความสามารถทางด้านจิตรกรรมแล้ว พระยาอนุศาสน์จิตรกรยังเป็นผู้สร้างฉาก และออกแบบเครื่องแต่งกายให้กับบทละครเรื่องต่างๆ ที่พระบาทสมเด็จพระมงกุฎเกล้าเจ้าอยู่หัวทรงแสดง ผลงานชิ้นเอกของท่าน คือภาพพงศาวดาร การกู้เอกราชของสมเด็จพระนเรศวร ในวิหารวัดสุวรรณดาราราม จังหวัดพระนครศรีอยุธยา เนื่องจาก ท่านลงนาม “พระยาอนุศาสนจิตรกร” ไว้ใต้ภาพทุกภาพ ต่างจากงานเขียนภาพประกอบในหนังสือที่จะมีตรา “จ” อยู่ในวงกลมเล็กๆ ลักษณะคล้ายลายประจํายามที่มุมภาพ,[],[]
"คำว่า ""ละอุ่น"" ในอำเภอละอุ่นมาจากชื่อนายอุ่น คนแรกที่เข้ามาอยู่ โดยอพยพมาจากภาคอีสาน ซึ่งชาวบ้านเรียกกันว่า ""ตาลาวอุ่น"" หรือ ""ลาวอุ่น"" ซึ่งเป็นคำที่คนทางภาคใต้ใช้เรียกคนอีสานว่า ""ลาว"" ต่อมาเมื่อเป็นชุมชนจึงมีการเรียกชื่อชุมชนว่า ""ลาวอุ่น"" และต่อมาจึงกร่อนคำเหลือเพียง ""ละอุ่น"" โดยอำเภอละอุ่น ตั้งอยู่ทางทิศเหนือของจังหวัดระนอง ห่างจากตัวจังหวัดระนอง ตามถนนสายหาดส้มแป้น - บางพระใต้ ระยะทาง 32 กิโลเมตร และตามถนนเพชรเกษม - ละอุ่น แยกกิโลเมตรที่ 30 ระยะทาง 43 กิโลเมตร มีอาณาเขตชายฝั่งริมทะเลด้านตะวันตกติดต่อประเทศสาธารณรัฐเมียนมา อำเภอละอุ่นตั้งอยู่ทางตอนกลางของจังหวัด มีอาณาเขตติดต่อกับอำเภอและจังหวัดใกล้เคียง ดังนี้ ทิศเหนือ ติดต่อกับอำเภอกระบุรี ทิศตะวันออก ติดต่อกับอำเภอสวีและอำเภอหลังสวน (จังหวัดชุมพร) ทิศใต้ ติดต่อกับอำเภอพะโต๊ะ (จังหวัดชุมพร) และอำเภอเมืองระนอง ทิศตะวันตก ติดต่อกับอำเภอเมืองระนองและแม่น้ำกระบุรี ฝั่งตรงข้ามแม่น้ำคือเขตตะนาวศรี (ประเทศสาธารณรัฐเมียนมา)",[],[]
สะพานท่านางสังข์มีตำนาน คือมีสามีภรรยาคู่หนึ่งอาศัยอยู่ริมน้ำ จนมาวันหนึ่งนางสังข์ผู้เป็นภรรยาเจ็บท้องคลอดลูกตอนเวลาดึก สามีจึงรีบไปตามหมอตำแยมาทำคลอด ในขณะที่สามีเดินทางไปตามหมอนั้นต้องผ่านคลองที่มีน้ำเชี่ยว ทำให้ต้องว่ายน้ำข้ามคลองเพื่อไปตามหมอ แต่เค้าถูกน้ำพัดจมหายไป วันต่อมามีคนได้พบศพของสามีของนางสังข์จึงแจ้งให้ทุกคนทราบ เมื่อนางสังข์ทราบข่าวก็เสียใจมาก ก่อนตายนางสังข์ได้สั่งเสียว่าให้นำบ้านและสิ่งของ ๆ เธอไปจำนำและเอาเงินไปสร้างสะพาน เพราะเธอไม่อยากให้ใครต้องประสบเคราะห์ร้ายเช่นเดียวกับเธอ ชาวบ้านจึงทำตามที่บอกแล้วตั้งชื่อสะพานว่า “สะพานท่านางสังข์” จนมาถึงปัจจุบันสะพานได้มีการเปลี่ยนแปลงจากสะพานไม้มาเป็นสะพานเหล็กและครั้งล่าสุดมาเป็นซีเมนต์ รวมถึงสะพานนี้ยังมีความสำคัญในประวัติศาสตร์ของไทยเนื่องจากเป็นที่ต่อสู้ระหว่างทหารญี่ปุ่น กับ ยุวชนทหารโรงเรียนศรียาภัย ในสงครามโลกครั้งที่ 2 ,[],[]
"รถจักรไอน้ำ Mikado หมายเลข 962 คันนี้ ตั้งอยู่ ณ พิพิธภัณฑ์เชิงประวัติศาสตร์สงครามโลกครั้งที่ 2 อ.ละอุ่น จ.ระนอง ใกล้กับอดีตสถานีเขาฝาชี 1 ในสถานีบนเส้นทางรถไฟสายคอคอดกระ ทางรถไฟสายประวัติศาสตร์ที่สร้างขึ้นและถูกทำลายในสมัยสงครามโลกครั้งที่ 2 ทางรถไฟสายคอคอดกระถูกสร้างขึ้นเพื่อใช้ในการลำเลียงเสบียงอาหาร, กำลังพลและอาวุธหนักจาก จ.ชุมพรไปฝั่งทะเลอันดามัน ด้วยระยะทางประมาณ 90 กม. โดยเริ่มก่อสร้างในเดือน มิ.ย.2486 แล้วเสร็จในเดือน พ.ย.2486 ซึ่งใช้ระยะเวลาในการก่อสร้างเพียง 6 เดือน มีสถานีบนเส้นทางนี้ทั้งหมด 7 สถานี ได้แก่ สถานีต้นทางชุมพร, วังไผ่, ท่าสาร, ปากจั่น, ทับหลี, กระบุรี, คลองลำเลียง และสถานีปลายทางเขาฝาชี หลังจากเปิดใช้เส้นทางนี้ได้ประมาณ 2 ปี ทหารทางฝ่ายสัมพันธมิตรได้ทิ้งระเบิดตามจุดต่างๆ ทั้งทางรถไฟสายหลักและทางสายนี้ ผลการทิ้งระเบิดทำให้ทางรถไฟสายนี้ได้รับความเสียหายเป็นอย่างมาก จึงทำให้การเดินรถบนเส้นทางนี้จึงต้องยุติลงในปีตั้งแต่ พ.ศ.2488 เหลือเพียงรถจักรไอน้ำ Mikado หมายเลข 962 คันนี้ไว้เป็นอนุสรณ์ให้คนรุ่นหลังได้รำลึกถึงเหตุการณ์ในอดีตที่ผ่านมาจนถึงปัจจุบัน",[],[]
"เกาะมัตโพน เป็นเกาะขนาดเล็ก อยู่ห่างจากชายฝั่งตรงปากน้ำชุมพรประมาณ 500 เมตร ตัวเกาะมีขนาดกว้างประมาณ 100 เมตร ยาวประมาณ 350 เมตร ยอดเขาสูง 15 เมตร มีแนวสันทรายจากชายฝั่งถึงตัวเกาะ จึงสามารถเดินเท้าไปมาได้ในเวลาน้ำทะเลลงบนยอดเขามีเจดีย์ชื่อ ""มาลิกเจดีย์"" เป็นเจดีย์ทรงระฆังสี่เหลี่ยม ก่ออิฐถือปูน สูง 9.60 เมตร ฐานล่างกว้าง 3.70 x 3.85 เมตร แต่ละด้านทำเป็นเสาอิง 3 เสา ถัดขึ้นไปเป็นฐานสิงห์และฐานบัวลูกแก้วอกไก่ ประดับปูนปั้นรูปดอกไม้ ใบไม้ หน้ากาล กระจัง และลายกนก เหนือขึ้นไปเป็นองค์ระฆังทรงสี่เหลี่ยมย่อมุมไม้สิบสอง มีบัลลังก์ทรงบัวคว่ำบัวหงายในผังแปดเหลี่ยม ต่อด้วยบัวกลุ่มเถา 3 ชั้น ปลียอด และเม็ดน้ำค้างพบศิลาจารึกกล่าวถึงประวัติการสร้างเจดีย์บรรจุพระสารีริกธาตุไว้ที่เกาะแก้วมัตโพน เมื่อปี พ.ศ. 2346 และมีการบูรณะโดยนายคูจับฮุยยี่ห้อ ย่งเส้ง คหบดีชาวจีน เมื่อปี พ.ศ. 2477 ในทุกๆ ปีจะมีงานแห่ผ้าห่มพระเจดีย์ตรงกับวันขึ้น 15 ค่ำเดือน 7 ของทุกปี ปัจจุบันบนเกาะมัตโพนยังเป็นที่ตั้งของประภาคารเกาะมัตโพน กรมอุทกศาสตร์ กองทัพเรือ และจากการสำรวจพื้นที่บริเวณชายหาดยังพบชิ้นส่วนชิ้นส่วนเครื่องถ้วยจีน สมัยราชวงศ์ชิง (พุทธศตวรรษที่ 24 - 25) สมัยสาธารณรัฐ (พุทธศตวรรษที่ 25)",[],[]
"กลุ่มแหล่งโบราณคดีในตำบลเขาทะลุ – บ้านในวง ได้แก่ แหล่งโบราณคดีถ้ำตาด้วง (ถ้ำมังกรแดง), แหล่งโบราณคดีเขาน้ำลอด (ถ้ำเสือ), แหล่งโบราณคดีเขาทิศนก (ถ้ำยายปราณี), แหล่งโบราณคดีเขาจุฬา, แหล่งโบราณคดีถ้ำช่องเขา, แหล่งโบราณคดีถ้ำตาเช้า, แหล่งโบราณคดีเขาช่องขุกขัก (เพิงผาฉานทา), แหล่งโบราณคดีถ้ำโค้งปราบเซียน, แหล่งโบราณคดีเขาแครง (ถ้ำตาดำ), แหล่งโบราณคดีเขาจ้งม่ง, แหล่งโบราณคดีถ้ำสวนตาจรัญ, แหล่งโบราณคดีถ้ำอนามัยเก่า, แหล่งโบราณคดีเขามดแดง และ แหล่งโบราณคดีถ้ำเสือ (ระนอง)
ตั้งอยู่ที่ตำบลเขาทะลุ ตำบลทุ่งระยะ ตำบลเขาค่าย อำเภอสวี จังหวัดชุมพร และตำบลในวงเหนือ 
ตำบลในวงใต้ อำเภอละอุ่น จังหวัดระนอง มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร 
",[],[]
ไอ้ด่างบางมุดเป็นจระเข้ยักษ์กินคนแห่งคลองบางมุด ตำบลนาขา อ.หลังสวน จ.ชุมพร ที่ออกอาละวาดกินมนุษย์มาแล้วไม่น้อยกว่า 6 ศพ  ช่วงปี พ.ศ.2507  โดยมันอาศัยกบดานอยู่ในคลองบางมุด ตำบลนาขา อ.หลังสวน ซึ่งเป็นคลองยาวใกล้ทะเลเชื่อมต่อหลายท้องที่ จนกลายเป็นที่หวาดกลัวของชาวบ้านและหนังสือพิมพ์ในยุคนั้นได้ลงข่าวพาดหัวใหญ่โต จนนำไปสู่การตั้งค่าหัวรางวัลนำจับทำให้มีนักล่าจากทั่วสารทิศในยุคนั้น ได้มีการนำอาวุธออกไล่ล่ามันทั้งมีด เหล็กแหลม ปืน และระเบิด แต่ไอ้ด่างบางมุดรอดไปได้ทุกครั้ง ขณะเดียวกันก็มีที่นักล่าบางรายกลายเป็นผู้ถูกไอ้ด่างบางมุดล่ากินเป็นอาหารเองด้วย ยิ่งทำให้ชาวบ้านยุคนั้นหวาดกลัวมากขึ้นไม่มีใครกล้าออกไปไหนมาไหน,[],[]
"ตั้งอยู่ที่บ้านสามแก้ว หมู่ 1 ตำบลนาชะอัง อำเภอเมืองชุมพร จังหวัดชุมพร มีลักษณะพื้นที่เป็นเป็นเนินเขาหินกรวดผสมดิน จำนวน 4 เนิน สลับกับที่ราบ มีระดับความสูงเฉลี่ย 20 – 40 เมตรจากน้ำทะเลปานกลาง ทางตะวันตกมีแม่น้ำท่าตะเภาไหลผ่าน ทางทิศใต้มีคลองพนังตัก พื้นที่เขาสามแก้วห่างจากชายทะเล 5 กิโลเมตร ไปทางตะวันออก มีการสำรวจและขุดค้นทางโบราณคดีมาหลายครั้ง โดยมีการขุดค้นเมื่อ ปี พ.ศ. 2524 จำนวนหนึ่ง และ เมื่อปี พ.ศ.2548 – 2551 จำนวน 135 หลุม มีการพบโบราณวัตถุจำนวนมาก อาทิ กลองมโหระทึกและชิ้นส่วนกลองมโหระทึก จำนวน 6 ใบ เครื่องมือเหล็ก ขวานหินขัดทั้งแบบมีบ่า แบบไม่มีบ่า แท่นหินบดหลายรูปแบบ ลูกปัดหินควอตซ์ คาร์เนเลียน อาเกต และโอนิกซ์ ลูกปัดแก้วจำนวนมาก มีทั้งรูปแบบลูกปัดแก้วสีเดียว (Monochrome Beads หรือ Indo – Pacific beads) ลูกปัดแก้วหลายสี (Polychrome Beads)  ลูกปัดหินแบบฝังเส้นสี (Etched bead) กำไลแก้ว กำไลสำริด เศษแก้วหลอม ตุ้มถ่วงแห แผ่นทองคำ เศษภาชนะดินเผาเนื้อดินขัดผิวมัน ขูดขีด และเชือกทาบ หุ่นดินเผา หุ่นสำริดรูปคนและสัตว์ ลูกกระสุนดินเผา แวดินเผา ตะกรัน จักรหิน 
แม่พิมพ์หิน รูปสัญลักษณ์ทางเพศ เศษโลหะสำริด เศษภาชนะดินเผาแบบรังผึ้ง ดินเผารูปใบไม้ 
เศษภาชนะดินเผาลายกดประทับแบบซี่ฟันเฟือง (Rouletted Wares) ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะดินเผาสมัยราชวงศ์ฮั่นรูปแบบลายตาข่ายและตราประทับ (Seal on net Design) ลิง – ลิง – โอ และเครื่องประดับรูปสัตว์ 2 หัว ทำจากหินเนฟไฟรท์ และไมกา ลูกปัดหินรูปสัตว์หลายชนิดและรูปสัญลักษณ์ อาทิ กบ ลิง มกร เต่า ปลา ปลาคู่ ตรีรัตนะ ดอกไม้ สวัสดิกะ ระฆัง เป็นต้น เครื่องประดับทองคำ อาทิ แผ่นทองรูปตัว S ทองคำทรงคล้ายตะกร้อ (Polyhedral gold bead) แผ่นทองรูปใบไม้ ตรีรัตนะทองคำ ลูกปัดทองคำ ปล่องลูกปัดทองคำมีตุ่มตรงกลาง (Central knobbed gold beads) หัวแหวนและตราประทับ จารึกอักษรปัลลวะ (อ่านได้ว่า อขิทโร) ตราประทับอักษรพราหมี หลายชิ้น อาทิ (ba ma sa mo) , (la ta ya) , 
(I si da) และตราประทับมีอักษรประเภทอื่น ทั้งแบบไม่มีอักษร  จากการศึกษามีการพบว่าบนพื้นที่เขาสามแก้ว มีการทำแนวคันดิน (Earthen wall) หลายแนว โดยเฉพาะทางด้านตะวันออกและทางใต้ ตามแนวเนินเขาแต่ละเนิน มีทั้ง 4 เนิน โดยมีลักษณะแนว 2 สมัยเป็นอย่างน้อย มีการลากพื้นที่เชื่อมต่อกันตั้งแต่บริเวณเนินเขาทางด้านเหนือจนถึงใต้ และภาชนะดินเผาแบบมีปุ่มแหลม (Knobbed ware) ภาชนะสีแดงและสีดำ (Black and Red ware / BRW)",[],[]
ตั้งอยู่ที่บ้านรุ่งเรือง หมู่ที่ 20 ตำบลละแม อำเภอละแม จังหวัดชุมพร มีลักษณะทางกายภาพเป็นลักษณะเป็นไหล่เขา ใกล้กับหุบเขาละแม บริเวณโดยรอบเป็นที่ราบเชิงเขาที่มีแม่น้ำสาขาย่อยไหลผ่าน แหล่งโบราณคดีอยู่บนแนวถนน ภูเขาใกล้เคียงมีลักษณะเป็นภูเขาดิน แหล่งโบราณคดีอยู่บนถนนดินซึ่งมี ลำน้ำห้วยทรงไหลผ่านและมีทางติดต่อกับคลองละแม  มีการพบโบราณวัตถุบริเวณบนไหล่เขาที่มีความลาดชัน ที่มีลำน้ำอยู่บริเวณเชิงเขา โดยโบราณวัตถุที่พบเป็นกลุ่มใต้ดินประมาณ 1 เมตร ได้แก่ เศษภาชนะดินเผา ลูกปัดแก้ว ลูกปัดหินอาเกต ลูกปัดทองคำ ชิ้นส่วนแผ่นโลหะสำริด ชิ้นส่วนเครื่องมือเหล็ก ขอสับช้าง มีข้อมูลว่าเคยใช้เป็นเส้นทางเดินเท้าข้ามเขตพื้นที่ละแม – พะโต๊ะ – ระนอง ,[],[]
"คำที่ใช้เรียกพระพุทธเจ้าโดยเฉพาะ โดยในทางพระพุทธศาสนาเห็นว่าพระองค์ทรงเป็น ""บรมครู"" หรือสุดยอดแห่งครูเพราะทรงคำสั่งสอนมนุษย์เป็นจำนวนมากทั้งในชมพูทวีปอันเป็นแหล่งกำเนิดของพระพุทธศาสนา และในอีกหลายชาติหลายภาษาในโลก",[],[]
"ปางแสดงยมกปาฏิหาริย์ เป็นพระพุทธรูปอยู่ในพระอิริยาบถประทับ (นั่ง) บนบัลลังก์ ห้อยพระบาททั้งสองวางบนดอกบัวที่รองรับ พระชานุ (เข่า) ยกตั้งแบบประทับบนพระเก้าอี้ พระหัตถ์ซ้ายวางบนพระเพลา (ตัก) พระหัตถ์ขวายกขึ้นเสมอพระอุระ (อก) จีบนิ้วพระหัตถ์ แสดงยมกปาฏิหาริย์ คือปาฏิหาริย์ที่แสดงเป็นคู่ ๆ, เป็นปาฏิหาริย์ที่พระพุทธเจ้าทรงบันดาลท่อน้ำ ท่อไฟ ให้พวยพุ่งออกจากส่วนของพระกายเป็นคู่ ๆ กัน โดยทรงกระทำที่ต้นมะม่วง ซึ่งเรียกว่า คัณฑามพพฤกษ์.",[],[]
"หาดทรายรี อยู่ห่างจากเขตเทศบาลเมืองชุมพรไปตามทางหลวงหมายเลข 4119 และ 4098 ประมาณ 20 กิโลเมตร มีรถโดยสารวิ่งจากตัวเมืองถึงชายหาด เป็นหาดทรายยาวสีขาว บริเวณหาดมีที่พักและร้านอาหารบริการ ใกล้ๆ ชายหาดเป็นที่ตั้งของอนุสรณ์สถานของพลเรือเอกพระบรมวงศ์เธอกรมหลวงชุมพรเขตอุดมศักดิ์ ผู้ทรงสถาปนากองทัพเรือสมัยใหม่ให้กับประเทศไทย และเป็นที่เคารพสักการะของประชาชน อนุสรณ์สถานประกอบด้วย ศาลกรมหลวงชุมพรฯ หลังเก่าและที่สร้างขึ้นใหม่บนเนินเขา สวนสมุนไพรหมอพร อยู่บริเวณเชิงเขา เป็นโครงการของกระทรวงสาธารณสุข เพื่ออนุรักษ์สมุนไพรที่มีคุณค่า สืบทอดเจตนารมณ์ของ ""กรมหลวงชุมพรฯ"" หรือ ""หมอพร"" ของชาวบ้าน สำหรับสถานที่แห่งนี้นับได้ว่าเป้นสถานที่ส่วนพระองค์ที่มีการนำทหารเรือมาฝึก และเป็นที่ประทับส่วนพระองคในบางเวลา ",[],[]
"จวนเจ้าเมืองระนอง ซึ่งเป็นจวนของเจ้าเมืองระนองคนแรก คือ พระยาดำรงสุจริตมหิศรภักดี หรือท่านคอซูเจียง สร้างในสมัยพระยาดำรงสุจริตมหิศร ภักดี ผู้สร้างคือพระยาดำรงสุจริตมหิศรภัคดี บุตรชายคนที่สองของท่านคอซู้เจียง จวนเจ้าเมืองระนอง เป็นแหล่งโบราณสถานแห่งหนึ่งที่สำคัญของระนอง ซึ่งปัจจุบันกรมศิลปากรได้ประกาศขึ้นทะเบียนโบราณสถาน จวนเจ้าเมืองสร้างด้วยอิฐสอปูนสดแบบจีน โครงบนทำด้วย ไม้หลังคามุงกระเบื้อง ภายในจวนเจ้าเมืองระนองเป็นบ้านพักอาศัยของลูกหลานในสกุล ณ ระนอง หลายครอบครัว บ้านพักส่วนหนึ่งได้รับการบูรณะปรุงปรุงเป็นอาคารชั้นเดียว เพื่อใช้เป็นศาลบรรพบุรุษ และใช้ประกอบพิธีสักการะบูชาป้ายบรรพบุรุษตามประเพณี ป้ายหน้าศาลบรรพบุรุษ มีความหมายว่า""ดวงตะวันอันสูงส่ง"" บ้านนี้มากด้วยขุนนาง บ้านนี้มากด้วยแก้วแหวนเงินทองภายในอาคารส่วนหน้า มีเก้าอี้และโต๊ะไม้แกะฝังมุก 4 ชุด ใช้รับรองแขกกลางห้องมีโต๊ะสักการะ บูชาป้ายบรรพบุรุษพวงหรีดเงินและพวงหรีดทองและยังมีอาวุธ โบราณ หีบเหล็ก แจกันประดับขนนกยูง โคมไฟแบบเดียวกับที่ใช้ที่พระที่นั่งรัตนรังสรรค์ ที่พระบาทสมเด็จพระจุลจอมเกล้าเจ้าอยู่หัวได้พระราชทานคำ จารึกเกียรติประวัติพระยาดำรงสุจริตมหิศรภักดี (คอซู้เจียง) ซึ่งเดิมตั้งเป็นสง่าอยู่ที่สุสานของเจ้าเมืองระนอง",[],[]
บ้านหงาว ตั้งอยู่ในตำบลหงาว อำเภอเมือง จังหวัดระนอง สำหรับชื่อที่มาของหมู่บ้านมีเรื่องเล่าว่า เดิม หงาว เป็นตำบลเล็กๆ ที่เกิดจากการอพยพย้ายถิ่นฐานของชาวบ้านจากอำเภอกะเปอร์บางส่วน และจากจังหวัดภูเก็ตมาตั้งบ้านเรือนใกล้กับทะเลและ ที่ราบริมภูเขาซึ่งสามารถทำเหมืองแร่ ทำประมง และเลี้ยงสัตว์ ได้ตามฤดูกาล รวมทั้งการติดต่อกับ ชุมชนอื่นทางเรือได้อย่างสะดวกที่สุดต่อมาชาวบ้านเชื้อสายจีนที่เดินทางมาจากจังหวัดภูเก็ตกลุ่มใหญ่เข้ามาประกอบอาชีพทำเหมืองแร่ ชุมชนเริ่มขยายตัวขึ้น ปลูกบ้านเรือนเพิ่มขึ้นบางส่วนได้ เลี้ยงวัวไว้บริเวณเชิงเขา จึงเรียกทุ่งหญ้าเลี้ยงวัวเป็นภาษาจีนว่า “บ้านทุ่งหง่าว” ซึ่งแปลเป็นภาษาไทยว่า “ทุ่งวัวเล่น” หลังจากนั้นชาวบ้านและคนรุ่นหลังได้เรียกชื่อหมู่บ้านนี้ว่า “บ้านทุ่งหงาว” สืบต่อมา,[],[]
"ตั้งอยู่ที่บ้านเขาม่วง หมู่ 4 ตำบลวังตะกอ อำเภอหลังสวน จังหวัดชุมพร มีลักษณะพื้นที่เป็นเนินเขา 2 ลูก สูง 90 เมตรและ 50 เมตร ห่างจากชายฝั่งทะเลประมาณ 
8 กิโลเมตร อยู่ทางทิศใต้ของเขาสามแก้วลงมา 80 กิโลเมตร แหล่งโบราณคดีเขาเสกตั้งอยู่บริเวณเชิงเขาเสก มีลักษณะเป็นภูเขาขนาดเล็ก 
ซึ่งอยู่ร่วมกับเขาล้านและเขาเบญจา ลักษณะเป็นเขา 3 ลูก ที่มีขนาดความสูงไม่มากอยู่บนเนินเขาเดียวกัน ทางตอนใต้ติดกับคลองหลังสวน บริเวณโดยรอบมีลักษณะเป็นที่ราบเชิงเขาและที่ราบลุ่มแม่น้ำ แหล่งโบราณคดีถ้ำภูเขาทองหลังสวน ตั้งอยู่ในพื้นที่ถ้ำเชิงเขาทอง มีลักษณะเป็นเขาหินปูนลูกโดด อยู่ทางตอนใต้ของคลองหลังสวน แต่มีลำน้ำขนาดเล็กไหลผ่านบริเวณโดยรอบเขา ได้แก่ ห้วยพ้อแดง คลองบางยี่โร คลองกก ก่อนที่ลำน้ำทุกสายจะไหลรวมกับคลองหลังสวนและไหลออกสู่ทะเล บริเวณบ้านหัวแหลม บริเวณโดยรอบมีลักษณะเป็นที่ราบลุ่มแม่น้ำ ทั้งสองแหล่งโบราณคดีตั้งอยู่ห่างจากชายฝั่งทะเล ราว 10 กิโลเมตร      มีการขุดค้นทางโบราณคดีเมื่อ พ.ศ. 2556 – 2557 จำนวน 40 หลุมขุดค้น โบราณวัตถุที่สำคัญ ได้แก่ ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะสำริดที่มีสัดส่วนของดีบุกสูง (High – Sn bronze bowls) ร่องรอยการใช้ความร้อนเป็นเตาหลอม 4 แห่ง และพืช ได้แก่ ข้าว และดีปลี  ชิ้นส่วนภาชนะดินเผา เครื่องมือหิน เครื่องประดับทองคำ ชิ้นส่วนหน้ากลองมโหระทึก ชิ้นส่วนภาชนะสำริดมีลวดลาย ลูกปัดหินคาร์เนเลียน ลูกปัดหินกึ่งมีค่า ลูกปัดทองคำ ลูกปัดแก้ว กำไลแก้ว ชิ้นส่วนแก้ว แม่พิมพ์เครื่องประดับ  ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะสีแดงและสีดำ (Black and Red ware / BRW) มีการกำหนดอายุทางวิทยาศาสตร์ อย่างไรก็ดีค่าอายุไม่เสถียร ได้ประมาณพุทธศตวรรษที่ 1 – 6 และช่วงก่อนพุทธศตวรรษ ประมาณ 1,000 ปี อาจเป็นช่วงยุคก่อนประวัติศาสตร์  

",[],[]
"ตั้งอยู่ที่บ้านน้ำลอดน้อย หมู่ 10 ตำบลทุ่งระยะ อำเภอสวี จังหวัดชุมพร มีลักษณะพื้นที่เป็นถ้ำบนภูเขาหินปูนของแนวเทือกเขาทะลุ ปากถ้ำด้านหน้าอยู่สูงกว่าระดับพื้นดินด้านล่างประมาณ 2 เมตร หันหน้าทางทิศตะวันออกเฉียงใต้  เชื่อมต่อออกไปยังปากถ้ำอีกด้านหนึ่งซึ่งอยู่ทางด้านหลัง ปากถ้ำด้านนี้อยู่สูงกว่าระดับพื้นดินด้านล่างประมาณ 3 เมตร มีการพบเศษภาชนะจากดินแดนภายนอก ได้แก่ เศษภาชนะดินเผาแบบ
ซาหวิ่น – กาลานาย (Sa Huynh – Kalanay Related Pottery) ภาชนะดินเผา เศษภาชนะดินเผา
เนื้อดิน ชิ้นส่วนภาชนะสามขา ชิ้นส่วนกระดูกมนุษย์ ฟันมนุษย์ ชิ้นส่วนกระดูกสัตว์ ขวานหิน และลูกปัด
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง มีลักษณะพื้นที่ตั้งอยู่ทางเหนือของภูเขาหินปูน มีลักษณะเป็นถ้ำขนาดใหญ่ มีถ้ำอยู่หลายระดับ มีลำห้วยหอยไหลผ่านทางเหนือและตะวันออก ในระยะ 1 กิโลเมตร อยู่ใกล้กับแหล่งโบราณคดีถ้ำนางนอนเขาไม้แก้ว, แหล่งโบราณคดีถ้ำประกายเพชร และแหล่งโบราณคดีถ้ำกลุ่มหมอลำ มีการพบโบราณวัตถุสำคัญ อาทิ ภาชนะดินเผาแบบมีปุ่มแหลม (Knobbed ware) สภาพสมบูรณ์ ชิ้นส่วนภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนภาชนะดินเผาท้องถิ่น ภาชนะแบบมีสัน ลายเชือกทาบ ลายขูดขีด ภาชนะดินเผาสามขา ชิ้นส่วนกระดูกสัตว์ ชิ้นส่วนกระดูกมนุษย์ ลูกปัดหินกึ่งมีค่า เศษทองคำ 
เครื่องมือหินขัด และเครื่องมือหินกะเทาะ  กำหนดอายุทางประมาณพุทธศตวรรษที่ 3 – 8 
",[],[]
"ตั้งอยู่ที่บ้านห้วยกลาง หมู่ที่ 3 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนภูเขาหินปูนลูกโดด สูงจากระดับพื้นดินประมาณ 
2 เมตร เป็นส่วนหนึ่งของแหล่งโบราณคดีถ้ำเขาดิน พบโบราณวัตถุที่สำคัญ ได้แก่ เศษภาชนะดินเผา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนโครงกระดูกมนุษย์ ลูกปัดหินอาเกต ลูกปัดหินคาร์เนเลียน ชิ้นส่วนภาชนะดินเผาสามขา ภาชนะก้นกลม เชิงพานดินเผา เครื่องมือเหล็ก ฉมวกเหล็ก ขวานหินไม่มีบ่า 

",[],[]
"ตั้งอยู่ที่ตำบลเขาค่าย อำเภอสวี จังหวัดชุมพร มีการพบโบราณวัตถุประเภทเศษภาชนะดินเผาตกแต่งลายขูดขีดและเขียนสีแดง ใกล้เคียงกับภาชนะดินเผาประเภทซาหวิ่น – กาลานาย (Sa Huynh – Kalanay Related Pottery) 

",[],[]
"ตั้งอยู่ที่บ้านปากจั่น หมู่ 11 ตำบลปากจั่น อำเภอกระบุรี จังหวัดระนอง ลักษณะพื้นที่เป็นที่ราบมีแม่น้ำไหลผ่าน 2 สาย คือ คลองหลีก และคลองจั่น ทางด้านทิศตะวันตกติดกับแม่น้ำกระบุรีทำให้สามารถเดินทางออกสู่ทะเลอันดามัน พบร่องรอยหลักฐานที่มีลักษณะเป็นชุมชนโบราณ ซึ่งพบหลักฐานกระจายตัวอยู่ทั้งสองด้านของถนนเพชรเกษม ระหว่างหลักกิโลเมตรที่ 537 - 538 และอยู่ในบริเวณที่ทางรถไฟเก่าของทหารญี่ปุ่นสมัยสงครามโลกครั้งที่ 2 ตัดผ่าน ซึ่งคันดินทางรถไฟนี้ยังคงเหลือสภาพค่อนข้างสมบูรณ์ในบางจุด  ดำเนินการสำรวจเมื่อ พ.ศ.2550 และมีการขุดค้น 2 ครั้งได้แก่ ปีพ.ศ. 2553 และ พ.ศ.2560 หลักฐานทางโบราณคดีสำคัญ ได้แก่ ชิ้นส่วนภาชนะดินเผาลายกดประทับแบบซี่ฟันเฟือง (Rouletted Wares) ภาชนะดินเผาท้องถิ่น ลูกปัดแก้วจำนวนมาก ลูกปัดหินคาร์เนเลียน เศษเครื่องประดับทองคำ เศษแก้ว เศษแก้วหลอม เศษหินกึ่งมีค่า ตะกรัน ถ่าน แสดงพื้นที่ถึงการใช้ไฟ กระสุนดินเผา ดินเผาไฟ เป็นต้น  มีการพบเมล็ดข้าวขนาดสั้น สันนิษฐานว่าเป็นส่วนหนึ่งของเส้นทางข้ามคาบสมุทรในสมัยแรกเริ่มประวัติศาสตร์ทั้งยังมีการใช้งานในการเสด็จข้ามคาบสมุทรช่วงสมัยรัตนโกสินทร์ด้วย  กำหนดอายุสมัยอยู่ที่ พุทธศตวรรษที่ 5 – 8 อย่างไรก็ดีจากการศึกษาลำดับชั้นดินทางโบราณคดี พบว่ามีการใช้งาน 3 ระยะ ได้แก่ สมัยแรกเริ่มประวัติศาสตร์ 
สมัยรัตนโกสินทร์ (หนาแน่นช่วงสงครามโลกครั้งที่ 2) และสมัยปัจจุบัน 
",[],[]
"ตั้งอยู่ที่ตำบลกะเปอร์ อำเภอกะเปอร์ จังหวัดระนอง มีลักษณะพื้นที่ตั้งอยู่บนที่ราบสูง สภาพแวดล้อมเป็นลำคลองและป่าไม้ แหล่งโบราณคดีกะเปอร์ หรือวัดปทุมธารามราม ประกอบด้วยอาคารเสนาสนะที่เก่าแก่ อุโบสถ ศาลาการเปรียญ กุฏิ เจดีย์ มีพื้นที่รวมทั้งสิ้น 100 ไร่ โดยวัดปทุมธารารามสร้างขึ้นเมื่อประมาณปี พ. ศ. 2311 ชื่อวัดขนานนาม ตามลักษณะสภาพแวดล้อมได้รับวิสุงคามสีมา เมื่อปี พ.ศ. 2462 ทางทิศใต้ มีคลองบางปรุกว้าง
ประมาณ 10 เมตร ไหลผ่าน ซึ่งคลองดังกล่าวจะไหลลงสู่คลองกะเปอร์และออกสู่ทะเลอันดามัน
สภาพพื้นที่ของแหล่งโบราณคดีเป็นที่ราบ ที่มีการใช้ประโยชน์ในการทำการเกษตร แหล่งโบราณคดีนี้ได้รับการศึกษาด้วยการขุดค้นทางโบราณคดี เมื่อปี พ.ศ.2552  มีหลักฐานทางโบราณคดี ได้แก่ 
ชิ้นส่วนภาชนะดินเผาลายกดประทับแบบซี่ฟันเฟือง (Roulette Ware) ชิ้นส่วนภาชนะดินเผาพื้นเมือง ชิ้นส่วนขาภาชนะดินเผาสามขา โบราณวัตุประเภทลูกปัด อาทิ ลูกปัดแก้ว ลูกปัดหิน (คาร์เนเลียน อเมทิสต์ และควอตซ์) ลูกปัดดินเผา ลูกปัดทอง และลูกปัดที่ไม่สามารถระบุวัสดุ ก้อนแก้ว เศษแก้ว เศษทอง โบราณวัตถุประเภทโลหะที่มีลักษณะคล้ายใบมีด ดินเผาไฟ เมล็ดพืช แวดินเผา ชิ้นส่วนเครื่องประดับลักษณะคล้ายปิ่นปักผม และชิ้นส่วนดินเผาที่ระบุไม่ได้สันนิษฐานว่ามีอายุอยู่ในช่วง 2,000 – 3,000 ปีก่อน สมัยก่อนประวัติศาสตร์ถึงแรกเริ่มประวัติศาสตร์ กำหนดช่วงอายุไม่น้อยไปกว่าพุทธศตวรรษที่ 8         
",[],[]
"ตั้งอยู่ที่หมู่ 4 บ้านภูเขาทอง ตำบลกำพวน อำเภอสุขสำราญ จังหวัดระนอง  มีลักษณะพื้นที่เป็นภูเขาขนาดเล็กอยู่ริมถนนเพชรเกษม (ทางหลวงแผ่นดินหมายเลข 4) เดิมทางตะวันตกเฉียงเหนืออยู่ติดกับคลองนาพรุใหญ่ ซึ่งสามารถใช้ออกทะเลบริเวณคลองกล้วยสมัยโบราณ แต่มีการปรับสภาพแล้วในปัจจุบัน ในอดีตสันนิษฐานว่าเป็นพื้นที่ตอนในสุดของเวิ้งอ่าวสมัยแรกเริ่มประวัติศาสตร์ ที่มีลักษณะเป็นเนินเขาติดต่อกับที่ราบ มีความเหมาะสมในการเป็นพื้นที่ตั้งชุมชนริมชายฝั่งทะเล มีการขุดค้นทางโบราณคดี 3 ครั้งได้แก่ ช่วงปี พ.ศ.2548 – 2549 รวม 2 ครั้ง และปี พ.ศ.2558 อีก 1 ครั้ง ทั้งยังมีการสำรวจหลายรอบ ทำให้พบโบราณวัตถุสำคัญ
เป็นจำนวนมาก ได้แก่ ชิ้นส่วนภาชนะดินเผาแบบกดประทับลายซี่ฟันเฟือง (Rouletted ware) 
จำนวนมาก ชิ้นส่วนเครื่องถ้วยเปอร์เซีย (Basra Turquoise Ware) ภาชนะดินเผานำเข้า แบบมีลวดลายกดประทับ อาทิ ลายสัตว์ ลายดอกไม้ ขวดแก้วสีฟ้าอ่อน ทรงคล้ายภาชนะแบบแอมฟอรา (Amphora) มีจารึกอักษรพราหมี (อ่านได้ว่า อารยนราตนะ/เมารยอนาตนะ)  ภาชนะดินเผาท้องถิ่น ลูกปัดแก้วสีเดียว (Monochrome Beads หรือ Indo – Pacific beads) ที่มีหลากหลายสี ลูกปัดทองคำ ลูกปัดหินมีค่าจำพวกหินคาร์เนเลียน หินอาร์เกต หินควอตซ์ หินอาร์เมทิสต์ หินโอนิกซ์ เศษก้อนแก้ววัตถุดิบ ลูกปัดแก้วหลอมเป็นก้อน ชิ้นส่วนแก้ว ประติมากรรมหินสลักชิ้นส่วนภาชนะดินเผามีลายสวัสดิกะ หัวแหวนรูปสิงโตมีลายภัทรบิฐ ชิ้นส่วนตลับหิน เครื่องประดับทองคำ ต่างหูทองคำ ชิ้นส่วนฐานของภาชนะแบบมีปุ่มแหลม (Knobbed ware) 1 ชิ้น  หัวแหวนรูปบุคคล ตรีรัตนะ เศษภาชนะดินเผามีจารึกอักษาทมิฬ – พราหมี ภาษาทมิฬ (อ่านได้ว่า tur a o ซึ่งอาจมาจากคำว่า turavon ซึ่งแปลว่า “พระ”) และเศษภาชนะดินเผาส่วนปาก มีจารึกอักษรพราหมี (อ่านได้ว่า pi aa)  และตราประทับทองคำมีจารึกภาษาปรากฤต (อ่านว่า พฺรหสฺปติศรฺมสฺส นาวิกสฺส) และตราภัทรบิฐ กำหนดอายุในช่วงพุทธศตวรรษที่ 5 – 14 ซึ่งแหล่งโบราณคดีนี้ใช้งานหนาแน่นช่วงพุทธศตวรรษที่ 7 – 9 


",[],[]
ที่ตั้งอยู่ที่ตำบลช่องไม้แก้ว อำเภอทุ่งตะโก จังหวัดชุมพร พบหลักฐานทางโบราณคดีสำคัญคือ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery),[],[]
"ตั้งอยู่ที่หมู่ที่ 1 บ้านวัดสวี ตำบลสวี  อำเภอสวี จังหวัดชุมพร พระธาตุสวี หรือพระบรมธาตุสวี มีตำนานเล่าว่าครั้งหนึ่งพระเจ้าศรีธรรมาโศกราช เสด็จยกทัพมาถึงเขตอำเภอสวี ได้พบเหตุการณ์ประหลาด มีกาฝูงหนึ่งบินมาจับอยู่บนกองอิฐพากันส่งเสียงร้องและกระพือปีกอื้ออึง เมื่อรื้อกองอิฐออกก็พบฐานเจดีย์และพระบรมสารีริกธาตุ จึงทรงปฎิสังขรณ์พระเจดีย์ขึ้นและสมโภช 7 วัน 7 คืนแล้วขนานนามพระเจดีย์องค์นี้ว่า พระธาตุกาวีปีก (วีปีก เป็นภาษาปักษ์ใต้ หมายถึง กระพือปีก)ต่อมาจึงเรียกเพี้ยนสั้นลงว่า พระธาตุสวีตำนานยังเล่าว่า ก่อนที่พระเจ้าศรีธรรมาโศกราชจะเสด็จยกทัพกลับทรงเรียกหานายทหารที่สมัครใจจะอยู่ดูแลรักษาองค์พระธาตุ เผอิญมีทหารนายหนึ่งชื่อ เมือง รับอาสาพระองค์จึงรับสั่งให้ตัดศีรษะนายเมืองเพื่อเช่นสรวงเป็นดวงวิญญาณรักษาพระธาตุสืบไป โดยตั้งศาลไว้เรียกว่า ศาลพระเสื้อเมืองสำหรับวัดสวีมีประวัติว่าตั้งขึ้นเมื่อ พ.ศ.2325 ต่อมาในสมัยต้นรัชกาลที่ 6 ยอดพระธาตุได้หักพังลงมาจึงมีการบูรณะครั้งใหญ่และมีการทำนุบำรุงรักษาสืบมา มีหลักฐานที่สำคัญพระธาตุสวี, ระเบียงคด, ศาลพระเสื้อเมือง และหอระฆัง",[],[]
"ตั้งอยู่ที่ถนนชาติเฉลิม ตำบลเขานิเวศน์ อำเภอเมืองระนอง จังหวัดระนอง วัดสุวรรณคีรีวิหาร หรือวัดหน้าเมือง เป็นวัดแห่งแรกของจังหวัดระนอง เดิมมีชื่อว่า ""วัดสุวรรณคีรีทาราม"" ภายหลังกลายเป็นวัดร้างอยู่ระยะหนึ่งต่อมาในเดือนเมษายน ร.ศ. 109 (พ.ศ. 2434)พระบาทสมเด็จพระจุลจอมเกล้าเจ้าอยู่หัว รัชกาลที่ 5 เสด็จพระราชดำเนินประพาสหัวเมืองฝ่ายตะวันตกมีประกาศพระบรมราชโองการให้พระยารัตนเศรษฐี (คอชิมก๊อง ณ ระนอง) ต่อมารับพระราชทานบรรดาศักดิ์เป็นพระยาดำรงสุจริตมหิศรภักดี ผู้ว่าราชการจังหวัดระนอง เป็นผู้จัดสร้างพระอารามขึ้นใหม่ ณ สถานที่ปัจจุบัน และได้พระราชทานนามว่า ""วัดสุวรรณคีรีวิหาร"" ปรากฏตามพระบรมราชโองการ ฉบับวันที่ 2 ตุลาคม ร.ศ. 113 (พ.ศ. 2437) สิ่งก่อสร้างที่สำคัญภายในวัดได้แก่ เจดีย์  ชาวบ้านเรียกชื่อว่า ""พระเจดีย์ดาธุ"" สร้างถวายโดย ชาวพม่าที่ได้อพยพมาอยู่ในจังหวัดระนอง เป็นเจดีย์ที่ได้รับอิทธิพลศิลปะพม่า รูปทรงกลมตั้งอยู่บนฐานแปดเหลี่ยม ประกอบไปด้วยชุดฐานบัวซ้อนกัน 3 ชั้น มีซุ้มจระนำขนาดเล็กทั้ง 4 ทิศ เหนือขึ้นไปเป็นส่วนองค์ระฆังที่ตกแต่งด้วยเส้นลูกแก้วตรงกึ่งกลาง ถัดจากองค์ระฆังขึ้นไปเป็นเส้นลูกแก้วซ้อนกันหลายชั้น ส่วนยอดทำเป็นชุดบัวคว่ำบัวหงาย จากนั้นเป็นปลียอดครอบด้วยฉัตร และศาลาการเปรียญ มีลักษณะเป็นอาคารโถง มีมุขยื่นด้านหน้า หลังคาทรงจั่วซ้อนกันสองชั้น เป็นเครื่องไม้มุงกระเบื้องลอน ประดับใบระกา และหางหงส์ปูนปั้นมีไม้ฉลุลายประดับชายคาโดยรอบ พื้นปูด้วยกระเบื้องโบราณพิมพ์ลาย ถือเป็นอาคารที่มีความสวยงาม เรียบง่ายโดดเด่นเป็นเอกลักษณ์

",[],[]
"บ้านร้อยปีเทียนสือ สร้างขึ้นในสมัยรัชกาลที่ 5 ผู้เป็นจ้าวบ้านคือ ""ท่านเทียนสือ"" ซึ่งเป็นหลานเขยของ คอซู้เจียง เจ้าเมืองระนอง โดยนายเทียนสือได้แต่งงานกับ ""ฉ่ายหล่วน"" ซึ่งเป็นหลานสาวของพระยารัษฎานุประดิษฐ์ (คอซินบี้ณ ระนอง) เจ้าเมืองตรัง จึงได้สร้างบ้านหลังนี้ ในสมัยประมาณปี พ.ศ.2433 ตั้งอยู่ไม่ไกลจากค่าย ณ ระนอง การค้าของเทียนสือเจริญรุ่งเรือง ทำให้มีฐานะดีร่ำรวยมาก มีเรื่องเล่ากันว่าสมัยก่อน “เทียนสือจะชวนลูกหลานมานั่งนับเหรียญในสวนกลางบ้านและช่วยบรรจุในถุงผ้าใบที่ใช้ใส่แร่ดีบุกเก็บไว้ในบ้านมากมาย” ดังนั้น บ้านเทียนสือในอดีตจึงเปรียบเสมือนห้องคลังกลางใจเมืองระนอง",[],[]
แม่น้ำกระบุรี หรืออีกชื่อหนึ่งของคนในท้องถิ่นว่า แม่น้ำปากจั่น เป็นพรมแดนธรรมชาติของประเทศไทยและเมียนมาร์มีความยาวตลอดสายประมาณ70 กิโลเมตร มีต้นน้ำมาจากเทือกเขาตะนาวศรี ไหลผ่านพื้นที่อำเภอกระบุรี อำเภอละอุ่น และอำเภอเมือง จังหวัดระนองแม่น้ำกระบุรี เกิดจากแม่น้ำสายเล็ก ๆ 2 สาย คือ คลองหันกะเดียงกับคลองกระนัย ไหลมารวมกันในเขตอำเภอกระบุรี กลายเป็นแม่น้ำกระบุรี โดยที่แม่น้ำสองสายนั้นเกิดจากเทือกเขาตะนาวศรีและมีแม่น้ำปากจั่นไหลมารวมกันกับแม่น้ำกระบุรี แล้วไหลลงสู่ทะเลอันดามันในมหาสมุทรอินเดีย ซึ่งมีความยาวประมาณ 135 กิโลเมตร แม่น้ำสายนี้มีลักษณะ  พิเศษทางภูมิประเทศที่เป็นเอกลักษณ์ เรียกว่า ชวากทะเล หมายถึงบริเวณปากแม่น้ำมีระยะห่างระหว่างฝั่งทั้งสองค่อยๆขยายกว้างออกไปจนเป็นอ่าว อันเกิดจากแผ่นดินมีการยุบตัวลง มีอิทธิพลน้ำเค็มจากทะเลเข้าไปได้ สองฝั่งแม่น้ำจึงมีสภาพนิเวศแบบป่าชายเลนไปตลอดจนถึงเขตอำเภอละอุ่นบริเวณปากคลองละอุ่นจึงเริ่มเป็นบริเวณที่แม่น้ำมีความกว้างเป็นปรกติ ประชาชนทั้งสองฝั่งแต่เดิมเป็นคนพื้นเมืองปักษ์ใต้ หมู่บ้านที่อยู่ตรงข้ามกับอำเภอกระบุรี (เมืองตระในอดีต)คือหมู่บ้านมาราง หมู่บ้านตลิ่งชัน ขึ้นกับเมืองมะลิวัลย์ ซึ่งแต่เดิมเป็นดินแดนของราชอาณาจักรสยาม ได้เสียให้แก่อังกฤษไปในสมัยรัชกาลที่ 4 พร้อมกับเมืองมะริด ทวายและตะนาวศรี,[],[]
"งานประเพณีขึ้นถ้ำรับร่อ ปิดทองพ่อปู่หลักเมือง จัดขึ้นด้วยความร่วมมือระหว่าง องค์การบริหารส่วนจังหวัดชุมพร, องค์การบริหารส่วนตำบลท่าข้าม, คณะกรรมการในการจัดงาน และประชาชนในพื้นที่ เนื่องจากวัดเทพเจริญ (วัดถ้ำรับร่อ) ได้รับการประกาศเป็นโบราณสถานของชาติเมื่อปี พ.ศ. 2479 มีอายุยาวนานนับหลายร้อยปี ตั้งอยู่บนดินแดนประวัติศาสตร์เมืองเก่าอุทุมพร สิ่งที่สำคัญของสถานที่แห่งนี้ คือ พระพุทธรูปพ่อปู่หลักเมือง ถ้ำพระ ถ้ำอ้ายเตย์ ภาพเขียนบนผนังถ้ำอ้ายเตย์ และรอยพระพุทธบาทจำลอง โดยในถ้ำพระเป็นที่ประดิษฐานพระพุทธรูปปางมารวิชัย เป็นพระพุทธรูปเก่าแก่และศักดิ์สิทธิ์คู่บ้านคู่เมืองชุมพรมาแต่เดิม ชาวบ้านพากันเรียกพระพุทธรูปองค์นี้ว่า “พ่อปู่หลักเมือง” อันมีความหมายพอที่จะแยกได้สองประการ คือประการแรก เมืองชุมพรหรือเมืองอุทุมพร เดิมไม่มีเสาหลักเมือง เมื่อมีผู้มาถามหาเสาหลักเมือง คนสมัยก่อนก็จะพากันชี้บอกถึงพระพุทธรูปปู่หลักเมืองภายในถ้ำรับร่อว่าเป็น เสาหลักเมือง ประการที่สอง ประชาชนชาวเมืองเก่าต่างมีความศรัทธา เคารพเชื่อมั่น ในความศักดิ์สิทธิ์และเก่าแก่ของพระพุทธรูปปู่หลักเมืองว่า ย่อมจะอำนวยประโยชน์ โสตถิตผล ดลบันดาลให้เกิดความสุขความเจริญแก่ผู้ที่เคารพบูชา การจัดงานประเพณีขึ้นถ้ำรับร่อ ปิดทองพ่อปู่หลักเมืองนี้ นับเป็นการอนุรักษ์ สืบทอดวัฒนธรรมประเพณีเก่าแก่ และภูมิปัญญาท้องถิ่นให้คงอยู่สืบไป อีกทั้งยังเป็นการสร้างความสามัคคีให้กับคนในชุมชนท้องถิ่น ซึ่งได้กำหนดจัดให้มีขึ้นตามโบราณประเพณี หรือนับตามแบบสุริยุคติ ในวันแรม 14 ค่ำ เดือน 5 ของทุกปี โดยเมื่อถึงเทศกาลขึ้นถ้ำ บรรดาลูกหลานชาวเมืองเก่าที่ออกไปประกอบสัมมาชีพอยู่ตามสถานที่ต่าง ๆ ก็จะพากันกลับภูมิลำเนาเดิม เพื่อกราบไหว้บูชา และปิดทองพ่อปู่หลักเมืองกันปีละ 1 ครั้ง ตามความเชื่อ เพื่อขอศีลขอพรจากพ่อปู่หลักเมืองให้มีความสุขความเจริญตลอดไป ความเชื่อดังกล่าวมานี้ ยังฝังแน่นในความรู้สึกของชาวชุมพร และถือปฏิบัติกันมาจนกระทั่งทุกวันนี้",[],[]
"พื้นที่ป่าชายเลนบริเวณอ่าวทุ่งคา-สวี 17,375 ไร่ จัดว่าเป็นพื้นที่ป่าชายเลนผืนใหญ่ของทางฝั่งอ่าวไทย โดยมีป่าชายเลนที่อยู่ในสภาพดี ประมาณ 13,000 ไร่ และเสื่อมโทรมจากการใช้ประโยชน์เพื่อการเพาะเลี้ยงสัตว์น้ำ 4,375 ไร่ เป็นป่าที่ปกคลุมอยู่บนดินเลนริมฝั่งทะเล โดยเฉพาะปากแม่น้ำต่างๆ ปกติน้ำเค็มท่วมถึงและมีไม้เด่นที่มีการปรับตัวให้ขึ้นได้บนดินเลนที่อ่อนนิ่มและขาดออกซิเจนในดินโดยการมีรากค้ำยัน (prop root) รากหายใจ (pneumatophores) และพูพอน (buttress) ใบส่วนใหญ่มีสารเคลือบ (wax) เพื่อป้องกันการสูญเสียน้ำ บางชนิดมีต่อมขับเกลือที่โคนใบ",[],[]
ตามคัมภีร์ทางพุทธศาสนา ช่วงวันที่พระพุทธเจ้าเสด็จลงมาจากดาวดึงส์ หลังจากเสด็จไปโปรดพุทธมารดา ได้เสด็จลงมาด้วยบันได 3 บันได ได้แก่ บันไดแก้วสำหรับพระพุทธเจ้า อาจสื่อถึงความบริสุทธิ์ ไม่ยึดติดกับรูปลักษณ์ ขนาบด้วยบันไดทอง สำหรับพระอินทร์ที่เสด็จมาส่งพระพุทธเจ้าคู่กับบันไดเงินของพระพรหม แสดงให้เห็นถึงการยึดดยงกับกายเนื้อและกิเลสที่ยังสละไม่หมดของเทพ - เทวดาอื่นสะท้อนความเชื่อมโยงกับความต้องการของมนุษย์บนโลก,[],[]
วัตถุโดยทั่วไปที่มีทรงกลม เจาะรูตรงกลาง และร้อยเข้าด้วยกัน เพื่อตกแต่งร่างกายหรือสิ่งของ มีความทนทาน เคลื่อนย้ายสะดวก มีการผลิตกันเป็นสากล หรือผลิตกันโดยทั่วไปในหลายแหล่งอารยธรรม ผลิตขึ้นได้จากวัสดุหลายประเภท อาทิ กระดูก แก้ว หิน หินกึ่งมีค่า โดยเฉพาะการผลิตจากแก้ว มีสีสัน ขนาด และรูปทรงที่หลากหลาย โดยอาศัยส่วนผสมทางเคมีซึ่งทำให้เกิดสีที่แตกต่างกันออกไป ,[],[]
สังกัสสะนครในอดีต ตั้งอยู่เขตแคว้นปัญจาละ ปัจจุบันตั้งอยู่ ระหว่างเมืองลัคเนาว์กับเมืองอัครา ห่างจากเมืองกานปุรี 87 ไมล์ ห่างจากสาวัตถี 90 ไมล์ ปัจจุบันอยู่เขตอำ เภอฟารรุกขนาด รัฐอุตตรประเทศ ตามประวัติศาสตร์อินเดีย ได้กล่าวไว้ว่า สังกัสสะเป็นเมืองที่ ยิ่งใหญ่ มีพระพุทธศาสนาที่เจริญรุ่งเรือง พ.ศ. 1726 บรรดาพราหมณ์ยุยงราชาไชยจันทร์แห่งเมือง กาเนาช์ ยกทัพทำ ลายพุทธ เพราะเกรงว่าในอนาคตพุทธอาจจะเป็น ภัยต่อฮินดู สภาพที่ปรากฏปัจจุบันคือเป็นเศษกองอิฐ ดร. รามรุท สิงห์ นักประวัติศาสตร์ทางพระพุทธศาสนาแห่ง มหาวิทยาลัยมคธ รัฐหาร ได้กล่าวว่า พราหมณ์ถือว่าสังกัสสะเป็นเมือง ศักดิ์สิทธิ์แห่งหนึ่ง ซึ่งปรากฏในคัมภีร์รามายณะ เรียกว่า “สังคัสสะ”,[],[]
"ตั้งอยู่ที่หมู่ที่ 1 บ้านฝั่งแดง ตำบลหาดทราย อำเภอเมือง จังหวัดชุมพร พลเรือเอกพระเจ้าบรมวงศ์เธอกรมหลวงชุมพรเขตอุดมศักดิ์เป็นปูชนียบุคคล ซึ่งชาวชุมพร และชาวจังหวัดชายทะเลเคารพสักการะ และถือเป็นเจ้าพ่อของชาวเรือ พระองค์ทรงเป็นพระเจ้าลูกยาเธอในพระบาทสมเด็จฯ พระจุลจอมเกล้าเจ้าอยู่หัว ทรงพระนามเดิมว่าพระองค์เจ้าอาภากรเกียรติวงศ์ ประสูติเมื่อ พ.ศ.2423 ในเจ้าจอมมารดาโหมด ทรงสำเร็จการศึกษาวิชาการทหารเรือจากประเทศอังกฤษ ทรงปรับปรุงกิจการทหารเรือให้เข้าขั้นมาตรฐานสากล ทรงวางหลักสูตร และก่อตั้งโรงเรียนนายเรือ ทรงเป็นผู้บังคับการเรือและทรงบัญชาการฝึกนักเรียนนายร้อยด้วยพระองค์เอง นอกจากนั้นยังเป็นนักยุทธศาสตร์ ทรงก่อตั้งฐานทัพเรือบริเวณสัตหีบ ซึ่งเป็นรากฐานที่สำคัญของกองทัพเรือมาตั้งแต่บัดนั้น กรมหลวงชุมพรเขตรอุดมศักดิ์ สิ้นพระชนม์
เมื่อวันที่ 19 พฤษภาคม 2466 ด้วยโรคไข้หวัดใหญ่ รวมพระชนมายุได้ 44 พรรษา ชาวจังหวัดชุมพรมีความเชื่อมั่นว่าพระวิญญาณของพระองค์ทรงสถิตอยู่ ณ ตำหนักที่หาดทรายรี ยามใดที่จังหวัดชุมพรประสบภัยพิบัติพระวิญญาณของพระองค์จะทรงปกป้องคุ้มครองและขจัดปัดเป่าให้ผ่านพ้นไป พระองค์ทรงเป็นปูชนียบุคคลที่ชาวชุมพรเคารพสักการะ เป็นมิ่งขวัญกำลังใจของชาวชุมพร ทรงเป็นที่เคารพสักการะของชาวชุมพร ตั้งแต่ครั้งที่พระองค์นำทหารมาฝึกประลองยุทธที่หาดทรายรีต่อมาภายหลังได้สิ้นพระชนม์ ณ ที่แห่งนี้ จึงถือกันว่าหาดทรายรีเป็นสถานที่ส่วนพระองค์อันศักดิ์สิทธิ์
",[],[]
"กลองมโหระทึก (Bronze Kettle Drums/Dong song Drums) ลักษณะอันโดดเด่นของวัฒนธรรมดองซอน ประเทศเวียดนาม กำหนดอายุอย่างกว้างตั้งแต่ช่วงก่อนพุทธศตวรรษ 200 ปี – 
พุทธศตวรรษที่ 10 ซึ่งตรงกับช่วงก่อนประวัติศาสตร์ตอนปลาย – แรกเริ่มประวัติศาสตร์ในประเทศไทยหลายแห่ง ทุกภูมิภาค สำหรับพื้นที่ภาคใต้มีการพบไม่น้อยกว่า 19 ใบทั่วทั้งคาบสมุทร ครอบคลุมพื้นที่จังหวัดชุมพร, สุราษฎร์ธานี, นครศรีธรรมราช และสงขลา ซึ่งพบในพื้นที่ชายฝั่งตะวันออกทั้งหมด จากพื้นที่ศึกษาในจังหวัดชุมพร พบกลองมโหระทึกในพื้นที่แหล่งโบราณคดีเขาสามแก้ว จำนวน 5 ใบ แหล่งโบราณคดีบ้านในหยาน 1 ใบ แหล่งโบราณคดีปังหวาน (ริมตลิ่งแม่น้ำหลังสวน) 1 ใบ และชิ้นส่วนกลอง แหล่งโบราณคดีเขาเสก 1 ใบ รวมทั้งหมด 9 ใบในพื้นที่จังหวัดชุมพร 
",[],[]
"ภาชนะดินเผาเนื้อสีเทา มีการทาน้ำดิน เมื่อเผาบางครั้งจะออกเป็นสีดำ ตกแต่งด้วยวิธีการกดประทับ พบกระจายตัวในหลายพื้นที่บริเวณทางชายฝั่งตะวันออก และชายฝั่งตะวันออกเฉียงใต้ของอินเดีย สำหรับการกำหนดอายุ มีการศึกษา ที่ระบุไว้หลายช่วงจึงไม่ชัดเจน กำหนดโดยประมาณในช่วงพุทธศตวรรษที่ 2 – 10 พบภาชนะลายกดประทับแบบซี่ฟันเฟืองกระจายอยู่หลายพื้นที่ อาทิ แหล่งโบราณคดีบางกล้วยนอก, แหล่งโบราณคดีภูเขาทอง, แหล่งโบราณคดีกะเปอร์, แหล่งโบราณคดีปากจั่น จังหวัดระนอง แหล่งโบราณคดีในหยาน, แหล่งโบราณคดีถ้ำถ้วย และแหล่งโบราณคดีเขาสามแก้ว จังหวัดชุมพร เป็นต้น
",[],[]
"ภาชนะดินเผาแบบมีปุ่มแหลมทรงกรวยคว่ำที่ด้านในภาชนะ มีการพบในพื้นที่แหล่งโบราณคดีในประเทศอินเดีย และบังคลาเทศ กำหนดอายุได้ช่วงพุทธศตวรรษที่ 2 – 8  พบในพื้นที่ศึกษา จำนวน 4 แห่ง ได้แก่ แหล่งโบราณคดีถ้ำเสือ, แหล่งโบราณคดีภูเขาทอง, บริเวณใกล้เคียงแหล่งเรือโบราณหาดปากคลองกล้วย จังหวัดระนอง และแหล่งโบราณคดีเขาสามแก้ว จังหวัดชุมพร
",[],[]
ที่ตั้ง ตำบลปากตะโก อำเภอทุ่งตะโก จังหวัดชุมพร   ที่มาของชื่อปากน้ำตะโก มาจากชื่อคลองโก และชื่อต้นตะโก เป็นพื้นที่ที่ปากน้ำตะโกไหลลงสู่ทะเล บริเวณใกล้เคียงเป็นชุมชนชาวประมงพื้นบ้าน ชาวบ้านประกอบอาชีพเกษตรกรรมและประมงควบคู่กันไป นอกชายฝั่งมีเกาะน้อยใหญ่กว่า 10 เกาะ บางเกาะมีการทำสัมปทานรังนกอยู่ด้วย โดยชุมชนบริเวณนี้เป็นชาวไทย-จีน เช่นเดียวกับที่ปากน้ำชุมพร ดังปรากฏศาลเจ้าจีนอยู่ด้วย ในพื้นที่มีเรื่องราวเกี่ยวกับ “ไอ้ด่างบางมุด” ซึ่งเป็นจระเข้กินคน เข้ามากินคนบริเวณคลองปากน้ำตะโกถึงคลองบางมุด,[],[]
ชุมชนในตำบลหาดส้มแป้น อำเภอเมือง จังหวัดระนอง เป็นพื้นที่ราบท่ามกลางหุบเขา ไม่มีเขตติดต่อกับทะเล  แต่มีแหล่งต้นน้ำที่ไหลผ่านตัวเมืองจังหวัดระนอง  เดิมมีชาวจีนเข้ามาตั้งรกรากและหาแร่ดีบุก ซึ่งเป็นทรัพยากรหลักของเมืองระนองในอดีต สันนิษฐานว่าหาดส้มแป้น มาจากคำว่า “ห้วยซ้มเปียน”  ในภาษาจีน แปลว่าลึกเข้าไปในหุบเขา  คือ ลึกเข้าไปเพื่อไปหาแร่ในหุบเขา ซึ่งแร่ที่ว่านั้นก็คือ แร่ดีบุก ดังนั้นที่นี่จึงเคยเป็นชุมชนที่เกี่ยวข้องกับการทำเหมืองแร่มากว่า 100 ปี  นอกจากนี้ ยังมีชื่อเสียงด้านดินขาว ที่สามารถนำมาทำประโยชน์ได้หลายอย่าง หนึ่งในนั้นคือการทำเครื่องปั้นดินเผา  จึงมีการก่อตั้งกลุ่มเซรามิก และมีข้อสันนิษฐานว่าบริเวณนี้อาจเกี่ยวข้องกับเส้นทางข้ามคาบสมุทรเนื่องจากอยู่บริเวณทางเชื่อมระหว่างช่องเขาและที่ราบชายฝั่งทะเลตะวันตก,[],[]
สุวรรณภูมิ (Suvarnabhumi) หรือดินแดนทองคำที่ปรากฏชื่อในตำนาน นิทาน และคัมภีร์ในพุทธศาสนา ซึ่งกล่าวถึงดินแดนทองคำอันอุดมสมบูรณ์ ที่อาจเป็นคำเปรียบเปรยของดินแดนที่นำมาซึ่งความร่ำรวยของประชาชนในพื้นที่ จึงเป็นเหตุให้ผู้คนต่างถิ่นพยายามเดินทางมาเพื่อแสวงโชค อาทิเช่น กลุ่มนักเดินทางในประเทศอินเดียและจากประเทศจีนที่เดินทางมาเพื่อแลกเปลี่ยนทรัพยากรกับผู้คนท้องถิ่น หรือ แสวงหาทรัพยากรอันมีค่าจากธรรมชาติ ความสำคัญของดินแดนแห่งนี้มาจากธรรมชาติทั้งที่ตั้งและศักยภาพ จึงส่งผลให้ผู้คนต่างถิ่นอยากมาแลกเปลี่ยนสิ่งของและทำให้ผู้คนในท้องถิ่นได้รับวิทยาการใหม่ ๆ จนทำให้ดินแดนแห่งนี้มีความหลากหลายและพัฒนาการจนมาเป้นเมืองไทยในปัจจุบัน สำหรับการศึกษาในทางโบราณคดี สันนิษฐานว่า ได้แก่ ช่วงพุทธศตวรรษที่ 2 - 9 ,[],[]
ตั้งอยู่ที่บ้านในหยาน หมู่ที่ 6 ตำบลพะโต๊ะ อำเภอพะโต๊ะ จังหวัดชุมพร  อยู่บริเวณที่คลองปากทรง (คลองพะโต๊ะ) และคลองสอก(คลองเสาะ) ไหลมารวมเป็นแม่น้ำหลังสวน บริเวณพื้นที่โดยรอบแหล่งโบราณคดีเป็นพื้นที่ลาดเชิงเขา มีลักษณะเป็นช่องเขาที่เชื่อมไปยังพื้นที่ฝั่งตะวันตกของคาบสมุทรมลายู โดยสามารถใช้เป็นเส้นทางไปยังบ้านบกไฟและบ้านราชกรูดในจังหวัดระนอง ซึ่งอยู่ใกล้ชายฝั่งทะเล โบราณวัตถุสำคัญที่พบ ได้แก่ ลูกปัดดินเผา ขวานหินขัด เศษภาชนะดินเผาเนื้อดิน ชิ้นส่วนหน้ากลองมโหระทึกสำริด ลูกปัดแก้ว ลูกปัดแก้วที่หลอมติดกัน และมีรายงานว่าพบเศษภาชนะดินเผาเนื้อละเอียดคุณภาพดี ที่สันนิษฐานว่านำเข้ามาจากอินเดีย (fine grey pottery) ,[],[]
ที่ตั้ง ตำบลปากน้ำ อำเภอเมืองชุมพร จังหวัดชุมพร เป็นปากน้ำที่คลองท่าตะเภาไหลลงสู่ทะเล ห่างจากตัวเมืองชุมพรประมาณ 10 กิโลเมตร บริเวณใกล้เคียงเป็นท่าเทียบเรือและชุมชนชาวประมงขนาดใหญ่ โดยเป็นชุมชนชาวไทย-จีนไหหลำและแต้จิ๋วดั้งเดิม ดังปรากฏศาลเจ้าชาวจีนอยู่ในชุมชน มีแหล่งท่องเที่ยวที่โดดเด่น ได้แก่ เขามัทรี อนุสาวรีย์ยุวชนทหาร  และมาลิกเจดีย์บนเกาะมัตโพน เป็นต้น,[],[]
ตั้งอยู่ที่เชิงสะพานท่านางสังข์ ตำบลบางหมาก อำเภอเมือง จังหวัดชุมพร อนุสาวรีย์ยุวชนทหาร สร้างขึ้นโดยชาวจังหวัดชุมพร เพื่อรำลึกถึงวีรกรรมของยุวชนทหารที่ช่วยปกป้องบ้านเมืองในช่วงสงครามโลกครั้งที่ 2 ครั้งนั้นทหารญี่ปุ่นได้ยกพลขึ้นบก ที่บ้านแหลมดิน และหาดคอสน จังหวัดชุมพร เมื่อวันที่ 8 กรกฎาคม พ.ศ.2484 แล้วเคลื่อนกำลังไปตามถนนสายชุมพร - ปากน้ำ ร้อยเอกถวิล นิยมเสน ผู้บังคับหน่วยยุวชนทหารที่ 52 จึงได้นำกำลังยุวชนทหารเข้าปฏิบัติต่อต้านข้าศึกอย่างเหนียวแน่นบริเวณสะพานท่านางสังข์ จนสามารถตรึงกำลังข้าศึกให้อยู่กับที่ได้ กระทั่งได้รับคำสั่งให้ยุติการต่อสู้ อนุสาวรีย์แห่งนี้สร้างเสร็จเมื่อวันที่ 3 ธันวาคม พ.ศ.2524  ต่อมาใน พ.ศ.2527 จังหวัดชุมพรได้ทำการปรับปรุงอนุสาวรีย์ โดยสร้างประติมากรรมรูปยุวชนทหารขึ้นใหม่ให้มีขนาดหนึ่งเท่าครึ่งของคนจริง มีร้อยเอกนพดล สุวรรณสมบัติเป็นประติมากร รวมทั้งได้ปรับปรุงฐานอนุสาวรีย์ให้มีความเหมาะสมสวยงามยิ่งขึ้น  และมีการทำพิธีเปิดอนุสาวรีย์อย่างเป็นทางการในวันที่ 8 ธันวาคม พ.ศ.2533 โดยมีพลเอกชาติชาย ชุณนะวัณ นายกรัฐมนตรีในขณะนั้นเป็นประธาน และได้จัดให้มีพิธีวางพวงมาลาในวันที่ 8 ธันวาคมของทุกปี,[],[]
ภูเขารับร่อหรือเขาพระเป็นภูเขาหินปุนวางตัวตามแนวทิศเหนือ - ใต้ ยาว 2 กิโลเมตร กว้าง 1.25 กิโลเมตร ยอดเขาสูง 183 เมตร,[],[]
โบราณสถานภูเขารับร่อ (วัดเทพเจริญ) ตั้งอยู่ที่หมูที่ 4 บ้านท่าข้าม ตำบลท่าข้าม อำเภอท่าแซะ มีการพบภาชนะดินเผา ขวานหินขัด ยุคก่อนประวัติศาสตร์ พระพุทธรูปปูนปั้น 81 องค์ จิตรกรรมพระไสยาสน์ กำหนดอายุภาพรวมร่วมสมัยอยุธยา – รัตนโกสินทร์ ,[],[]
ตั้งอยู่ที่ตำบลบางนอน อำเภอเมืองระนอง จังหวัดระนอง สุสานเจ้าเมืองระนอง หรือสุสานคอชู้เจียง ณ ระนอง ชาวจีนฮกเกี้ยนที่มาจากเมืองเจียงจิวหู เป็นเจ้าภาษีนายอากร เป็นเจ้าเมืองระนองคนแรกที่มีบทบาทอย่างมากในการพัฒนาบ้านเมืองให้เจริญก้าวหน้าดำรงตำแหน่งการปกครองเป็นหลวงรัตนเศรษฐีพระรัตนเศรษฐี และพระยารัตนเศรษฐี ตามลำดับจนถึงสมัยพระบาทสมเด็จ พระจุลจอมเกล้าเจ้าอยู่หัวรัชกาลที่ 5 ได้พระราชทานตำแหน่งให้เป็นพระยาดำรงสุจริตมหิศรภักดี ซึ่งเป็นตำแหน่งสุดท้ายก่อนจะถึงแก่อสัญกรรมในวันพฤหัสบดี เดือน 7 ขึ้น 8 ค่ำ ปีมะเมียจัดวาศก ศักราช 1244 หรือ พ.ศ. 2425 พื้นที่สุสาน ในปัจจุบันเป็นที่ดินพระราชทานจากรัชกาลที่ 5 เพื่อเป็นเกียรติประวัติแก่ตระกูล ณ ระนองสุสานเจ้าเมืองระนองตั้งอยู่ที่ลาดเขาระฆังทองหันหน้าออกสู่ทะเล พื้นที่สุสานตกแต่งด้วยประติมากรรมศิลาแกรนิตลอยตัวรูปบุคคล รูปสัตว์ และประติมากรรมนูนสูงโดยรอบ ประติมากรรมเหล่านี้สันนิษฐานว่านำเข้ามาจากประเทศจีน ถือเป็นสุสานสำคัญที่เกี่ยวเนื่องกับบุคคลสำคัญทางประวัติศาสตร์ในด้านการพัฒนาด้านสังคมและเศรษฐกิจของเมืองระนอง จนกระทั่งมีความเจริญรุ่งเรื่องจนถึงทุกวันนี้ ทำให้ท่านเป็นที่รู้จักและเคารพนับถือของชาวระนองและจังหวัดใกล้เคียง มีอายุสมัยรัตนโกสินทร์ สร้างเมื่อปี พ.ศ. 2425 ประกาศขึ้นทะเบียนโบราณสถานในราชกิจจานุเบกษา เล่ม 116 ตอนพิเศษ 7 ง หน้า 1 วันที่ 22 มกราคม 2542 พื้นที่โบราณสถานประมาณ 12 ไร่ 2 งาน 98 ตารางวา,[],[]
"ตั้งอยู่ที่หมู่ที่ 1 บ้านขุนแสน ตำบลนาชะอัง อำเภอเมือง จังหวัดชุมพร วัดสามแก้ว มีประวัติความเป็นมาตามจารึกที่ฐานพระพุทธรูปประธานในอุโบสถสรุปความได้ว่า ในระหว่างพ.ศ.2467 - 2468 พระธรรมวโรดม (เช่ง อุตตโม)แห่งวัดราชาธิวาส ครั้งยังเป็นพระธรรมโกษาจารย์ กับหลวงศรีสุพรรณดิฐ (เผียน ชุมวรฐายี)นายอำเภอท่าแซะ จังหวัดชุมพร ในขณะนั้น ได้ร่วมมือกับทายกทายิกา ช่วยกันพัฒนาวัดสามแก้ว ซึ่งแต่เดิมเป็นวัดร้าง ให้กลับมีพระสงฆ์จำพรรษาดังแต่ก่อน โดยได้ช่วยกันถากถางปรับพื้นที่บริเวณวัด ซึ่งมีต้นไม้ขึ้นรกให้เป็นระเบียบเรียบร้อยมีการบริจาคทรัพย์สร้างเสนาสนะต่างๆ รวมทั้งสร้างอุโบสถจนสำเร็จ และได้รับพระราชทานวิสุงคามสีมาเมื่อวันที่ 1 มกราคม พ.ศ.2467 ในพระอุโบสถมีภาพจิตรกรรมฝาผนัง ฝีมือพระยาอนุศาสน์จิตรกร ช่างหลวงคนสำคัญในรัชกาลที่ 6 ซึ่งพระธรรมวโรดม (เช่ง อุตตโม)เจ้าอาวาสวัดราชาธิวาสได้เชื้อเชิญให้ท่านไปเขียนภาพให้ในระหว่าง พ.ศ.2471 - 2473 ดังปรากฎความตามจารึกที่ผนังด้านหลังพระพุทธรูปประธาน 
อนึ่ง ชื่อวัดสามแก้วพ้องกับชื่อแหล่งโบราณคดีเขาสามแก้วที่อยู่ใกล้เคียงในตำบลเดียวกัน แต่ในบริเวณวัดสามแก้ว ไม่ปรากฏหลักฐานทางโบราณคดีที่ร่วมสมัยเดียวกับที่พบในแหล่งโบราณคดีเขาสามแก้วแต่อย่างใด
",[],[]
พิพิธภัณฑสถานแห่งชาติ ชุมพรตั้งอยู่บริเวณศูนย์ราชการจังหวัดชุมพร ตำบลนาชะอัง อำเภอเมืองชุมพร จังหวัดชุมพร มีที่มาจากมติคณะรัฐมนตรีที่ให้กรมศิลปากรดำเนินการโครงการจัดตั้งพิพิธภัณฑสถานแห่งชาติ ประจำเมือง ตั้งแต่ปี พ.ศ.2535 เป็นต้นมา เพื่อให้ท้องถิ่นเกิดความรักความภาคภูมิใจในความเป็นมาของท้องถิ่นตน และจะได้ร่วมกันรักษามรดกวัฒนธรรมที่มีค่าให้คงอยู่สืบไป จากนั้นในปี พ.ศ.2537 ผู้ว่าราชการจังหวัดชุมพร (นายประยูร พรหมพันธ์)ได้มอบที่ดินจำนวน 7 ไร่เศษ ณ พื้นที่ตำบลนาชะอัง อำเภอเมือง จังหวัดชุมพรให้แก่กรมศิลปากร เพื่อดำเนินการก่อตั้งพิพิธภัณฑสถานแห่งชาติ ชุมพร พิพิธภัณฑสถานแห่งชาติชุมพร เป็นพิพิธภัณฑ์ประวัติศาสตร์ที่จัดแสดงโบราณวัตถุศิลปวัตถุ โดยจัดแสดงนิทรรศการถาวร แบ่งออกเป็น 8 หัวข้อ ได้แก่ (1) ข้อมูลที่เกี่ยวข้องกับจังหวัดชุมพร (2) เรื่องราวสมัยก่อนประวัติศาสตร์ของชุมพร (3) พัฒนาการช่วงต้นประวัติศาสตร์ของชุมพร (4) เรื่องราวสมัยประวัติศาสตร์ (5) ชุมพรกับสงครามโลกครั้งที่ 2 และวีรกรรมของยุวชนทหาร (6) เรื่องราวธรรมชาติวิทยาและมรดกของจังหวัดชุมพร (7) เรื่องราวเกี่ยวกับพระเจ้าบรมวงศ์เธอ กรมหลวงชุมพรเขตอุดมศักดิ์ และ (8) เรื่องราวของชุมพรกับเส้นทางผ่านของพายุไต้ฝุ่นเกย์,[],[]
ตั้งอยู่ที่หมู่ 1 ตำบลปากตะโก อำเภอทุ่งตะโก จังหวัดชุมพร เป็นหนึ่งในแหล่งท่องเที่ยวทางธรรมชาติที่มีชื่อเสียงของจังหวัดชุมพร อยู่ใกล้กับปากน้ำทุ่งตะโกซึ่งเป็นที่ตั้งของหมู่บ้านชาวประมง หาดอรุโณทัยเป็นหาดรูปโค้งมีความยาวประมาณ 6 กิโลเมตร ประกอบด้วยหาดทรายสีขาว ถัดจากชายหาดขึ้นไปเป็นทิวสน เมื่อน้ำลงจะเห็นสันทรายโผล่ขึ้นมาเป็นแนวกว้าง จากบริเวณหาดอรุโณทัยสามารถมองเห็นเกาะต่างๆที่อยู่ไม่ไกลจากฝั่ง เช่น เกาะพิทักษ์ และเกาะมะพร้าว เป็นต้น  นอกจากนี้ บริเวณหาดอรุโณทัยยังเป็นที่ตั้งของศาลพระเจ้าบรมวงศ์เธอ กรมหลวงชุมพรเขตอุดมศักดิ์อีกด้วย ,[],[]
ตั้งอยู่ที่ตำบลปังหวาน อำเภอพะโต๊ะ จังหวัดชุมพร มีลักษณะพื้นที่เป็นที่ราบริมตลิ่งแม่น้ำปังหวาน มีการพบโบราณวัตถุเป็นจำนวนมาก ได้แก่ กลองมโหระทึก ภาชนะแบบมีสัดส่วนดีบุกสูง (High Tin bronze) ลูกปัดแก้ว ลูกปัดคาร์เนเลียนคาดเส้นสี (Etched bead) กำไลหินควอตซ์ เครื่องประดับทองคำ แม่พิมพ์ขวาน เป็นต้น ,[],[]
ที่ตั้ง ตำบลบางแก้ว อำเภอละอุ่น จังหวัดระนอง ลักษณะ พื้นที่ปากคลองละอุ่น เป็นจุดที่คลองละอุ่นไหลลงสู่แม่น้ำกระบุรี โดยปากคลองละอุ่นเป็นปากคลองขนาดใหญ่ที่สุดนับตั้งแต่ปากจั่นถึงปากน้ำระนอง มีเขาฝาชีเป็นจุดหมายตาสำคัญ ไม่อยู่ในชายฝั่งทะเลเปิดจึงเป็นท่าเรืออย่างดีได้ ในสมัยสงครามโลกครั้งที่สอง ละอุ่นเป็นปลายทางของทางรถไฟสายคอคอดกระ ซึ่งกองทัพญี่ปุ่นได้สร้างขึ้นเพื่อเป็นเส้นทางลำเลียงของกองทัพจักรวรรดิญี่ปุ่นระหว่างสงครามโลกครั้งที่ 2 (พ.ศ.2484-2488) ข้ามจากฝั่งอ่าวไทยสู่ทะเลอันดามันนอกเหนือไปจากทางรถไฟสายมรณะ (หนองปลาดุก-ด่านพระเจดีย์สามองค์-ตานพยูซะยะ) โดยเริ่มจากอำเภอเมืองชุมพร จังหวัดชุมพร ตามแนวถนนเพชรเกษมในปัจจุบัน ผ่านปากจั่น ทับหลี และเขาฝาชี เริ่มสร้างเมื่อปี พ.ศ.2486 และเริ่มรื้อถอนในปี พ.ศ.2488 มีความยาวทั้งสิ้น 90 กิโลเมตร ปัจจุบันถูกรื้อถอน เหลือหลักฐานบางส่วนตามแนวทางรถไฟ ซึ่งปัจจุบันคือตามแนวถนนเพชรเกษมตั้งแต่ชุมพร ปากจั่น และละอุ่น ทั้งนี้ แนวทางรถไฟดังกล่าวเคยมีโครงการริเริ่มจะสร้างขึ้นตั้งแต่สมัยรัชกาลที่ 4 แต่ก็มิได้มีการสร้างแต่อย่างใด,[],[]
ตั้งอยู่ที่บ้านเขาฝาชี หมู่ที่ 4 ตำบลบางแก้ว อำเภอละอุ่น จังหวัดระนอง มีลักษณะเป็นภูเขาที่มีรูปทรงสันฐานคล้ายกับฝาชี จึงเป็นที่มาของชื่อภูเขา มีความสูงจากระดับน้ำทะเลปานกลาง 259 เมตร พื้นที่บริเวณเขาฝาชีเคยเป็นที่ตั้งค่ายทหารญี่ปุ่นในช่วงสมัยสงครามโลกครั้งที่ 2 บนยอดเขาเป็นจุดชมทัศนียภาพแม่น้ำกระบุรี และสามารถมองเห็นจุดที่แม่น้ำกระบุรีไหลมาบรรจบกับคลองละอุ่น ซึ่งแม่น้ำกระบุรีเป็นพรมแดนธรรมชาติแบ่งเขตแดนระหว่างไทยกับเมียนมา ดังนั้นจากจุดชมวิวจึงมองเห็นทิวเขาในฝั่งเมียนมาด้วย นอกจากนี้ยังเป็นจุดที่สามารถชมทะเลหมอกในยามเช้า ซึ่งสามารถพบได้บ่อยครั้งในช่วงฤดูฝน และเป็นจุดชมพระอาทิตย์ตกยามเย็นที่สวยงามมากอีกแห่งของจังหวัดระนอง การเดินทาง จากตัวเมืองระนอง ใช้ทางหลวงหมายเลข 4 (ถนนเพชรเกษม) เส้นทางไปจังหวัดชุมพร ประมาณ 28 กิโลเมตร และเมื่อข้ามสะพานข้ามคลองละอุ่น ให้ตรงต่อไปอีกประมาณ 2 กิโลเมตร จะพบทางขึ้นเขาฝาชีอยู่ทางซ้ายมือ เป็นถนนลาดยาง มีความคดโค้ง แต่ไม่ชันมาก ระยะทางประมาณ 3 กิโลเมตร ถึงจุดชมวิวเขาฝาชี โดยมีระยะทางทั้งหมดห่างจากตัวเมืองระนองประมาณ 33 กิโลเมตร,[],[]
"ตั้งอยู่ที่ริมถนนเพชรเกษม หมู่ 1 ตำบล จ.ป.ร. อำเภอกระบุรี จังหวัดระนอง จารึกพระปรมาภิไธยย่อและพระนามาภิไธยย่อสลักอยู่บนก้อนหินที่ตั้งอยู่บนยอดเนินริมถนนเพชรเกษม ปัจจุบันมีการสร้างศาลาคลุมจารึกและปรับปรุงภูมิทัศน์โดยรอบ  พระปรมาภิไธย ย่อ จปร.สลักขึ้นเมื่อพระบาทสมเด็จพระจุลจอมเกล้าเจ้าอยู่หัวเสด็จประพาสรอบแหลมมลายูเมื่อ ร.ศ.109 (พ.ศ.2433) เพื่อตรวจราชการแผ่นดินและความเป็นอยู่ของราษฎร พระองค์ได้เสด็จพระราชดำเนินโดยขบวนช้างและม้าจากเมืองชุมพรมายังเมืองกระ (กระบุรี) และเมื่อเสด็จมาถึงแนวเขตแดนระหว่างจังหวัดชุมพรและจังหวัดระนอง พระองค์ได้ทรงสลักพระปรมาภิไธยย่อ จปร. ไว้บนก้อนศิลา นอกจากนี้ยังมีพระปรมาภิไธยและพระนามาภิไธยย่ออื่น ได้แก่ ภปร. (ภูมิพลอดุลยเดช ปรมินทร) สก. (สิริกิติ์) และ สธ. (สิรินธร)  

",[],[]
"เป็นซากเรือรบของญี่ปุ่นสมัยสงครามโลกครั้งที่ 2 ซึ่งในระหว่างสงครามกองทัพญี่ปุ่นได้ใช้พื้นที่ในตำบลปากจั่น อำเภอกระบุรี เป็นท่าเรือเพื่อส่งกำลังบำรุงไปยังประเทศพม่า  ซากเรืออยู่บริเวณสะพานข้ามแม่น้ำละอุ่นจะสังเกตเห็นได้ในเวลาน้ำลง
",[],[]
เมืองเก่าระนอง ตามประกาศคณะกรรมการอนุรักษ์และพัฒนากรุงรัตนโกสินทร์และเมืองเก่า ประกาศเมื่อวันที่ 12 พฤษภาคม พ.ศ. 2560 มีพื้นที่ 1.67 ตารางกิโลเมตร องค์ประกอบเมืองที่สำคัญของเมืองเก่าระนอง ประกอบด้วย ที่หมายตาที่สำคัญ ได้แก่ เขานิเวศน์ เนื่องจากเป็นที่ตั้งของสถานที่สำคัญจำนวนมาก เช่น พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว ศาลากลางจังหวัด (หลังเก่า) พระราชวังรัตนรังสรรค์จำลอง และหอพระเก้าเกจิ เป็นต้น นอกจากนี้ภายในเมืองเก่าระนองยังมีจุดหมายตารองที่เป็นสถานที่สำคัญของเมือง ได้แก่ หอพระเก้าเกจิ พระราชวังรัตนรังสรรค์จำลอง วัดสุวรรณคีรีวิหาร วัดอุปนันทาราม ศาลเจ้าต่ายเต๊เอี๋ย ศาลหลักเมืองระนอง และอนุสาวรีย์พระยาดำรงสุจริตมหิศรภักดี (คอซู้เจียง) ย่านประวัติศาสตร์ที่สำคัญและมีคุณค่าของเมืองระนอง จึงแบ่งออกเป็น 2 ย่าน ได้แก่ ย่านการค้าบริเวณถนนท่าเมือง ถนนเรืองราษฎร์ และถนนทวีสินค้า ประกอบด้วยอาคารตึกแถวแบบโคโลเนียล ซึ่งเป็นอาคารที่มีลักษณะทางสถาปัตยกรรมที่ผสมผสานศิลปสถาปัตยกรรมแบบจีนและยุโรป และย่านศูนย์ราชการ ซึ่งมีศาลากลางจังหวัด (หลังเก่า) และพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เป็นศูนย์กลางย่าน มีอาคารสำนักงานและบ้านพักข้าราชการที่มีรูปแบบสถาปัตยกรรมแบบโคโลเนียลจำนวนมาก โดยเฉพาะอย่างยิ่งอาคารที่ตั้งอยู่บริเวณริมถนนดับคดี,[],[]
"จังหวัดระนอง หรือเมืองแร่นอง เดิมเป็นหัวเมืองเล็กๆ มีฐานะเป็นเมืองขึ้นของเมืองชุมพร มาตั้งแต่สมัยกรุงศรีอยุธยาเป็นราชธานีของไทย โดยแบ่งการปกครองออกเป็น 2 เมือง คือ เมืองระนอง และเมืองตระ ซึ่งอยู่ในการปกครองของเมืองชุมพร เจ้าเมืองมีบรรดาศักดิ์เป็นหลวง เรียกชื่อตามนามเมืองว่า ""หลวงระนอง"" ครั้นต้นสมัยกรุงรัตนโกสินทร์ มีชาวจีนฮกเกี้ยน ชื่อ "" คอซู้เจียง "" ได้ยื่นขอประมูลอากรดีบุกในเขตเมืองระนองและเมืองตระ ซึ่งพระบาทสมเด็จพระนั่งเกล้าเจ้าอยู่หัวทรงโปรดอนุญาตพร้อมกับพระราชทานบรรดาศักดิ์ให้คอซู้เจียงเป็น หลวงรัตนเศรษฐี ดำรงตำแหน่งนายอากรเมืองตระ และ เมืองระนอง ในปี 2397 ตำแหน่งเจ้าเมืองระนองว่างลง เนื่องจากหลวงระนองป่วยถึงแก่กรรม พระบาทสมเด็จพระจอมเกล้าเจ้าอยู่หัวทรงพระกรุณาโปรดเกล้าฯ พระราชทานสัญญาบัตรเลื่อนบรรดาศักดิ์ หลวงรัตนเศรษฐี (คอซู้เจียง) ขึ้นเป็นพระรัตนเศรษฐี เป็นเจ้าเมืองระนอง เมื่อพม่าตกเป็นเมืองขึ้นของอังกฤษ และรัฐบาลอังกฤษได้จัดการปกครองหัวเมือง ที่ได้ไปจากพม่าเข้มงวดกวดขันขึ้น โดยลำดับมาถึงเขตต่อแดนพระราชอาณาเขตทางทะเลตะวันตก ในเวลาต่อมาพระบาทสมเด็จพระจอมเกล้าเจ้าอยู่หัวทรงมีพระราชดำริว่าเมืองระนองและเมืองตระ เป็นเมืองขึ้นอยู่ในเมืองชุมพรจะรักษาราชการทางชายแดนไม่สะดวก จึงโปรดฯ ให้ยกเมืองตระและเมืองระนอง เป็นหัวเมืองจัตวาขึ้นตรงต่อกรุงเทพมหานครและทรงพระกรุณาโปรดเกล้าฯให้เลื่อนบรรดาศักดิ์พระรัตนเศรษฐี (คอซู้เจียง) ขึ้นเป็นพระยารัตนเศรษฐี เป็นผู้ว่าราชการเมืองระนอง เมื่อ พ.ศ. 2405 และ ในปี พ.ศ. 2420 สมัยพระบาทสมเด็จ พระจุลจอมเกล้าอยู่หัว ได้รับพระราชทานบรรดาศักดิ์เป็นพระยาดำรงสุจริตมหิศรภักดี ระนองมีฐานะเป็นหัวเมืองอิสระ และต่อมาได้ยกฐานะเป็นจังหวัดและได้มีการยุบเมืองตระเป็นอำเภอ เรียกว่าอำเภอกระบุรี โดยให้ขึ้นกับจังหวัดระนองตั้งแต่นั้นมา ระนองในอดีตนั้นมีความสำคัญในฐานะที่เป็นเมืองดีบุก เมืองชายแดน เมืองคอคอดกระ และเมืองเสด็จประทับแรม จังหวัดระนองเป็นจังหวัดภาคใต้ตอนบน ด้านทิศตะวันตกติดกับทะเลอันดามันและสาธารณรัฐแห่งสหภาพเมียนมา โดยมีระยะทางห่างจากกรุงเทพมหานคร ประมาณ 568 กิโลเมตร มีพื้นที่ประมาณ 3,324.60. ตารางกิโลเมตร และมีอาณาเขตติดต่อกับจังหวัดใกล้เคียง ดังนี้  ทิศเหนือ ติดต่อกับ จังหวัดชุมพร ทิศใต้ ติดต่อกับ จังหวัดพังงา และจังหวัดสุราษฎร์ธานี ทิศตะวันออก ติดต่อกับ จังหวัดชุมพร และจังหวัดสุราษฎร์ธา ทิศตะวันตก ติดต่อกับ สาธารณรัฐแห่งสหภาพเมียนมา และทะเลอันดามัน",[],[]
"จังหวัดชุมพรมีชื่อปรากฏตั้งแต่ปีพุทธศักราช 1098 ในตำนานพระธาตุเมืองนครศรีธรรมราชฉบับของหอสมุดแห่งชาติ โดยมีความว่า เมืองชุมพรนั้นมีฐานะเป็นเมืองสิบสองนักษัตรของนครศรีธรรมราช ใช้รูปแพะเป็นตราเมือง เป็นเมืองหน้าด่านฝ่ายเหนือเพราะอยู่ทางตอนบนของภาคใต้ การเดินทางโดยทางบกจำเป็นต้องผ่านเมืองชุมพร ในปีพุทธศักราช 1997 แผ่นดินสมเด็จพระบรมไตรโลกนาถปรากฏในกฎหมายตราสามดวงว่า เมืองชุมพรเป็นเมืองตรีอาณาจักรฝ่ายใต้ของกรุงศรีอยุธยาจนถึงพุทธศักราช 2459 จึงมีฐานะเป็นจังหวัดในมณฑลสุราษฏร์ธานี จังหวัดชุมพร แบ่งเขตการปกครอง เป็น 8 อำเภอ 70 ตำบล 737 หมู่บ้าน

",[],[]
"น้ำร้อนรักษะวารินบ่อน้ำร้อนรักษะวารินเกิดจากอิทธิพลของรอยเลื่อนระนอง โดยพบโครงสร้างทางธรณีวิทยาที่เป็นรอยคดโค้ง รอยเลื่อนและรอยแตกในกลุ่มหินแก่งกระจานจำนวนมาก ทำให้เกิดพุน้ำร้อนหลายแห่งในพื้นที่จังหวัดระนอง ซึ่งบ่อน้ำร้อนรักษะวารินก็เป็นหนึ่งในจำนวนนั้น  ปัจจุบันเป็น.......
นอกจากนี้ยังมีการค้นพบหลักฐานทางโบราณคดีประเภทเครื่องมือหินและร่องรอยการผลิตเครื่องมือหินในบริเวณบ่อน้ำร้อนรักษะวาริน จึงทำให้สันนิษฐานว่าบริเวณนี้เคยเป็นแหล่งผลิตเครื่องมือหินยุคก่อนประวัติศาสตร์ และมีการเรียกแหล่งโบราณคดีนี้ว่า แหล่งโบราณคดีสวนสาธารณะรักษะวาริน 

",[],[]
"อำเภอเมืองระนอง  จังหวัดระนอง พระที่นั่งรัตนรังสรรค์คือ พลับพลาที่ประทับในพระบาทสมเด็จพระจุลจอมเกล้าเจ้าอยู่หัว ก่อสร้างเมื่อปี พ.ศ. 2433 โดยพระยารัตนเศรษฐี(คอซิมก๊อง) เจ้าเมืองระนองขณะนั้น เมื่อคราวเสด็จฯประพาสหัวเมืองแหลมมลายูและหัวเมืองปักษ์ใต้ฝั่งทะเลตะวันตก จากนั้นมีการบูรณะดัดแปลงและใช้เป็นที่ประทับของพระบาทสมเด็จพระเจ้าอยู่หัว รัชกาลที่ 6 และรัชกาลที่ 7 รวมถึงใช้เป็นศาลากลางจังหวัดในเวลาต่อมา ซึ่งยังคงปรากฎร่องรอยของฐานและบันไดพระที่นั่งรัตนรังสรรค์หลังเดิม ปัจจุบันบริเวณนี้เป็นที่ประดิษฐานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 ชาวเมืองเรียกกันว่า ""เนินประวัติศาสตร์""",[],[]
"ตั้งอยู่ที่บ้านเกาะแก้ว หมู่ 4 ตำบลปากตะโก อำเภอทุ่งตะโก จังหวัดชุมพร ภายในวิทยาลัยประมงชุมพรเขตอุดมศักดิ์ มีลักษณะพื้นที่เป็นถ้ำขนาดเล็กบริเวณเชิงเขา จำนวน 3 ถ้ำ จำแนกพื้นที่ทางธรณีสัณฐาน
เป็นแหล่งโบราณคดีบนภูเขาหินปูนเตี้ยบนที่ราบน้ำทะเลขึ้นถึง มีลักษณะทางกายภาพเป็นเพิงผาหมาแหงน ตั้งอยู่ทางตอนเหนือของเขาหมาแหงน บริเวณโดยรอบเป็นที่ราบเชิงเขา ทางตอนเหนือของเขาหมาแหงนมีคลองตะโกไหลผ่าน ทางตอนใต้ของเขาหมาแหงนมีคลองโชนไหลผ่าน โดยไหลจากเทือกเขาตะวันตกสู่ชายฝั่งทะเลตะวันออก ไหลรวมกันที่คลองปากน้ำตะโก และลงสู่ทะเลบริเวณอ่าวท้องครก ห่างจากชายฝั่งทะเลประมาณ 8 กิโลเมตร 
ถ้ำถ้วย และเขาครก อยู่ในพื้นที่ใกล้เคียงกัน คือ บริเวณปากน้ำตะโก มีลักษณะเป็นเพิงผาถ้ำ 
บริเวณโดยรอบมีลักษณะเป็นที่ราบน้ำขึ้นถึง หลังแนวเขตกลุ่มหินดินดานไปทางตะวันตก ด้านแนวหลังกลุ่มหิน พบเป็นพื้นที่ป่าชายเลนบริเวณปากน้ำตะโก แหล่งโบราณคดีตั้งอยู่ห่างจากทะเลเล็กน้อย มีการพบเศษภาชนะท้องถิ่นและเศษภาชนะจากดินแดนภายนอก ได้แก่ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะทรงไหสีดำและสีแดง (Black and red jar) และเศษภาชนะดินเผาลายกดประทับแบบซี่ฟันเฟือง (Rouletted Wares) ลูกปัดคาร์เนเลียน และลูกปัดแก้ว ชิ้นส่วนกระดูกสัตว์ ชิ้นส่วนกระดูกมนุษย์ และเปลือกหอย มีการพบภาชนะดินเผาในสมัยหลังเป็นภาชนะเนื้อแกร่งจากกลุ่มเตาฉีสือ กำหนดเชิงเทียบได้พุทธศตวรรษที่ 17 – 19 ในภาพรวมของแหล่งโบราณคดีกำหนดอายุได้เป็น 2 ระยะ กำหนดอายุทางวิทยาศาสตร์ได้ประมาณพุทธศตวรรษที่ 3 – 4 และพุทธศตวรรษที่ 17 – 19   
",[],[]
พื้นที่บริเวณคอคอดกระ เป็นผืนแผ่นดินที่กิ่วหรือแคบที่สุดในแหลมมลายู ระยะทางประมาณ 44 กิโลเมตร พื้นที่ด้านตะวันตกของบริเวณคอคอดกระ ตั้งอยู่ในเขตปกครองของเมืองตระ มาแต่เดิม ผืนแผ่นดินส่วนที่แคบที่สุดระหว่างทะเลตะวันตกและทะเลตะวันออกแห่งนี้ มีภูเขาสลับซับซ้อนมีทางลัดผ่านช่องเขาเพียงสายเดียว ในสมัยโบราณคอคอดกระ มีความสำคัญเป็นเส้นทางที่สำคัญทางเดียวที่พม่าใช้เป็นเส้นทางเดินทัพ ยกมาตีหัวเมืองปักษ์ใต้ฝั่งทะเลตะวันออก เมื่อฝรั่งเศสคิดจะขุดคลองกระจากเมืองตระไปออกเมืองชุมพร เพื่อความสะดวกรวดเร็วในการเดินเรือจากยุโรปไปเมืองจีนในแผ่นดินพระบาทสมเด็จพระจอมเกล้าเจ้าอยู่หัวคอคอดกระจึงมีความสำคัญมากขึ้น หากสามารถขุดคลองได้สำเร็จ เรือเดินทะเลจากยุโรป จะผ่านคลองไปเมืองจีนได้ โดยไม่ต้องอ้อมแหลมมลายู ผลประโยชน์ทางการค้าของอังกฤษทางเมือง ปีนังและสิงคโปร์ และความจำเป็นทางด้านการทหารของอังกฤษ คงมีผลให้ไทยต้องเสียดินแดนทางแหลมมลายู ด้วยเหตุดังกล่าวประกอบกับการขุดคลองกระ จึงจำเป็นต้องขุดแม่น้ำกระบุรี ซึ่งเป็นเส้นกั้นพรมแดนไทยกับพม่าของอังกฤษให้กว้างลึกเข้าไปในดินแดนอันอยู่ในอำนาจของอังกฤษด้วย เมื่ออังกฤษไม่ยอม จึงขุดคลองคอคอดกระไม่ได้ ความคิดที่จะขุดคลองกระ จึง ล้มเลิกไป อังกฤษจึงได้กำหนดเป็นข้อผูกพันไว้ในสนธิสัญญาระหว่างไทยกับอังกฤษมิให้ไทยขุดคลองดังกล่าวโดยไม่ได้รับความเห็นชอบจากของอังกฤษก่อน การขุดคลอง ณ บริเวณคอคอดกระ มีผลตอบแทนทางเศรษฐกิจสูง แต่กระทบต่อความมั่นคง ของชาติทางด้านการทหาร บริเวณคอคอดกระเหมาะสมแก่การขุดคลองเพียงไร คุ้มค่าในการลงทุน แค่ไหนเป็นเรื่องที่ควรแก่การศึกษา คอคอดกระจึงยังอยู่ในความสนใจทั้งทางราชการและประชาชนมาจนถึงปัจจุบัน,[],[]
หาดประพาส ตั้งอยู่ในเขต อุทยานแห่งชาติแหลมสน เป็นหาดทรายกว้างใหญ่ เต็มไปด้วยทิวสนและลานหญ้าที่กว้างใหญ่ อยู่ปากคลองกำพวนซึ่งมีป่าชายเลนสมบูรณ์ การเดินทางใช้ทางหลวงแผ่นดินหมายเลข 4 ผ่านอำเภอสุขสำราญมา 3 กิโลเมตร จะพบทางแยกขวามือเข้าไปอีก 10 นาที เป็นที่ตั้งของหน่วยพิทักษ์อุทยานแห่งชาติที่ หส.1 (หาดประพาส),[],[]
เทพองค์สำคัญในศาสนาฮินดู และมีบทบาทในศานาพุทธ พระอินทร์เป้นเทพแห่ง สวรรค์และสายฝน ประทานความชุ่มชื้นให้แก่โลก รวมทั้งเป็นเทพประจำทิศตะวันออก มักปรากฏการณ์พระอินทร์ในพุทธประวัติ ชาดก และเรื่องเล่าพื้นบ้านหลายฉบับในประเทศไทย ,[],[]
"ที่ตั้งบ้านถ้ำตาทอง หมู่ที่ 7 ตำบลเขาค่าย อำเภอสวี จังหวัดชุมพร ลักษณะพื้นที่เป็นถ้ำบนภูเขาหินปูนลูกโดด ข้อมูลทางโบราณคดีดังนี้โบราณวัตถุที่สำคัญ ได้แก่ ภาชนะดินเผา ชิ้นส่วนภาชนะดินเผา ชิ้นส่วนภาชนะสามขา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนกระดูกมนุษย์ กำไลหิน ขวานหิน แท่งเหล็ก ลูกปัดหินคาร์เนเลียน ลูกปัดหินอาเกต    
",[],[]
ตั้งอยู่ที่บ้านปลายคลองถ้ำทุน หมู่ที่ 5 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนเขาหินปูนลูกโดด สูงกว่าระดับพื้นดิน 30 เมตร มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร พบโบราณวัตถุประเภทเศษภาชนะดินเผา (Sa Huynh – Kalanay Related Pottery) ลูกปัดคาร์เนเลียน และชิ้นส่วนกระดูกสัตว์//,[],[]
พบหลักฐานยุคก่อนประวัติศาสตร์เป็นจำนวนมาก บริเวณพื้นที่อำเภอละอุ่น โดยมีการพบหลักฐานหลายประเภท อาทิ เศษภาชนะดินเผา ชิ้นส่วนกระดูกมนุษย์ ชิ้นส่วนกระดูกสัตว์ เปลือกหอย และเครื่องประดับเป็นต้น ,[],[]
"แต่เดิมพื้นที่ตำบลร่อนทองเคยเป็นส่วนหนึ่งของเมืองกำเนิดนพคุณ ต่อมาเมื่อมีการปฏิรูปการปกครองจึงถูกตั้งเป็นอำเภอบางสะพาน โดยบริเวณนี้เป็นพื้นที่ที่มีการขุดพบแร่ทองคำเป็นจำนวนมาก การขุดและร่อนทองในอำเภอบางสะพานครั้งแรกเกิดขึ้นสมัยพระเจ้าอยู่หัวบรมโกศ โดยมีเรื่องเล่าต่อกันมาว่า ในปี พ.ศ. 2289 ผู้ตั้งเมืองกุยได้ส่งทองร่อนหนัก 3 ตำลึง ถวายพระเจ้าอยู่หัวบรมโกศ พระองค์จึงเกณฑ์ไพร่จำนวน 2,000 กว่าคน ไปร่อนทองที่บางสะพานเป็นเวลาปีเศษ ได้ทองคำหนัก 90 ชั่งเศษ คิดเป็นน้ำหนัก 54 กิโลกรัม หรือ 3,600 บาทในสมัยนั้น จากนั้นนำทองทั้งหมดไปแผ่เป็นทองแผ่นใหญ่หุ้มยอดมณฑป พระพุทธบาทสระบุรี",[],[]
"ตำนานเจ้าแม่ร่อนทองเป็นตำนานอธิบายถึงที่มาของภูมิประเทศและชื่อบ้านนามเมืองบริเวณเขาสามแก้ว โดยตำนานนี้แบ่งออกเป็น 2 สำนวนด้วยกัน สำนวนแรกกล่าวถึงหญิงสาวที่มีรูปโฉมงดงามนามว่า นางทองร่อน 
นางทองร่อนอาศัยอยู่แถบคลองท่าตะเภา วันหนึ่งมีชายต่างถิ่นมาสู่ขอนาง 4 คน นางต้องการทดสอบความจริงใจของชายทั้งสี่คนนั้นจึงถามว่าหากนางเสียชีวิตไปคนทั้งสี่จะทำบุญให้นางอย่างไร ชายสองคนแรกเป็นเศรษฐี จึงกล่าวว่าจะสร้างโลงทองประดับเพชรนิลจินดา และจะหุงข้าวหาอาหารเลี้ยงคนในงานศพนางอย่างดี ส่วนสองคนหลังเป็นคนยากจน จึงบอกว่าจะตายตามนางไป และจะนำกระดูกนางมาแขวนคอรำลึกถึงนาง นางทองร่อนไม่สามารถตัดสินใจได้ว่าควรเลือกชายคนใด จึงเกิดความเศร้าตรอมใจเสียชีวิต ชายทั้งสี่จึงทำตามคำที่ให้ไว้ โดยเศรษฐีได้อุทิศทรัพย์สินมีค่าให้นางตามคำที่ให้ไว้ ทำให้บริเวณดังกล่าวมีทรัพย์สินตกอยู่จำนวนมาก ส่วนชายคนที่สี่นำกระดูกนางไปให้พระฤๅษีชุบชีวิต เมื่อนางฟื้นชีวิต นางจึงเลือกชายคนที่สามซึ่งเลือกตายตามนางไป ชายคนที่สี่เกิดความโมโหจึงทุบตีฤๅษีลื่นล้ม เกิดเป็นเขาหราด (แปลว่าลื่นล้มในภาษาถิ่นใต้) ส่วนที่ที่เผาศพนางทองร่อนเรียกว่าบ้านนาชะอัง (สันนิษฐานว่าคำว่าชะอัง มาจากคำว่าฉะอึง แปลว่ากระดูกในภาษาเขมร) สำนวนที่สองเล่าว่านางทองร่อนตั้งบ้านเรือนอยู่ริมคลองสามแก้ว มีลูกสาวเป็นคนสวย จึงมีชาวอินเดียและอังกฤษจะแล่นเรือมาสู่ขอลูกสาวนางทองร่อน แต่เผอิญเรือล่ม ทรัพย์สินที่ขนมาด้วยจึงจมลงในแม่น้ำ ทำให้บริเวณดังกล่าวมีทรัพย์สินอยู่เป็นจำนวนมากทำให้ชาวบ้านมาร่อนหาทองคำและหาของมีค่าบนภูเขาตั้งแต่อดีต
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง เป็นแหล่งโบราณคดีประเภทถ้ำ มีหลักฐานทางโบราณคดีกระจายตัวอยู่บ้างโบราณวัตถุที่สำคัญ อาทิ เครื่องมือหินกะเทาะ หินลับ เศษภาชนะดินเผา  ชิ้นส่วนกระดูกมนุษย์ ชิ้นส่วนกระดูกสัตว์ อุลกมณี ชิ้นส่วนภาชนะดินเผาสามขา เป็นต้น 
",[],[]
ได้แก่พื้นที่ในวงเหนือและในวงใต้ อำเภอละอุ่น จังหวัดระนอง มีส่วนติดต่อกับกลุ่มพื้นที่แหล่งโบราณคดีเขาทะลุ บริเวณทางตะวันตกของจังหวัดชุมพร ซึ่งมีลักษณะเป็นภูมิประเทศแบบคาสน์ (เทือกเขาหินปูน) มีการพบแหล่งโบราณคดีเป้นจำนวนมาก อย่างน้อย 30 แหล่งโบราณคดีช่วงสมัยก่อนประวัติศาสตร์ จนถึงสมัยแรกเริ่มประวัติศาสตร์ มีการเจอเศษภาชนะดินเผา ชิ้นส่วนกระดูกมนุษย์ เครื่องมือหิน เครื่องประดับ ชิ้นส่วนกระดูกสัตว์ เป็นต้น ,[],[]
"เมื่อประมาณ 200 ปีเศษ มีผู้หลบหนีจากเจ้าหน้าที่จาก อำเภอไชยา จ.สุราษฎร์ธานี ชื่อตาคงขาว ตาคงดำ มาอาศัยอยู่ที่เขาค่าย ซึ่งอยู่ทางทิศใต้ของตำบลเขาทะลุ ต่อมาจึงได้ขยายพื้นที่เข้ามาในที่ราบหุบเขาและสมัยนั้นเก็บภาษี 4 บาท ซึ่งก็นับว่าเป็นจำนวนมากในสมัยนั้น ประชาชนที่ยากจนไม่มีเงินจ่าย จึงได้หลบหนีมาสมทบกัน จนกระทั่งมีจำนวนเพิ่มมาก ประมาณ 200 คน เดิมตำบลเขาทะลุขึ้นอยู่กับจังหวัดระนอง แต่การคมนาคมไม่สะดวกจึงได้โอนมาขึ้นกับอำเภอสวี จังหวัดชุมพร เมื่อวันที่ 17 เมษายน 2493 สาเหตุที่เรียกว่า ""ตำบลเขาทะลุ"" มีภูเขาสูงและมีรูทะลุมองเห็นในระยะไกลและโดดเด่น จึงได้เรียกชื่อตามลักษณะของภูมิประเทศและความเป็นเอกลักษณ์ว่า ""ตำบลเขาทะลุ"" มาจนถึงปัจจุบันนี้ สำหรับหลักฐานทางโบราณคดี พบว่าด้วยลักษณะที่เป็นเทือกเขาหินปูนจึงมีเพิงผาถ้ำจำนวนมาก พบหลักฐานทางโบราณคดีจำนวนมากในพื้นที่ดังกล่าว ซึ่งเชื่อมต่อกับบริเวณในวงของจังหวัดระนองอกด้วย",[],[]
"อำเภอกระบุรีเคยมีฐานะเป็นเมืองจัตวาขึ้นต่อเมืองชุมพร ในสมัยกรุงศรีอยุธยาเป็นราชธานี ผู้มีตำแหน่งเป็นเจ้าเมืองกระบุรี ไม่มีหลักฐานแน่ชัดว่าเป็นใคร แต่เล่าลือต่อ ๆ กันมาว่า เจ้าเมืองกระคนแรก ชื่อ ""แก้ว"" เป็นชาวเมืองนครศรีธรรมราชได้มาตั้งหลักฐานเป็นนายบ้านปกครองดูแลทุกข์สุขของราษฎรในแถบนั้น ภายหลังได้พบกระตัวหนึ่ง ในแม่น้ำปากจั่น (กระนี้รูปร่างคล้ายเต่า) สถานที่ตั้งเมืองกระครั้งแรกตั้งอยู่ที่ตำบลปากจั่น อำเภอกระบุรี ขณะนี้เรื่องสถานที่ตั้งพอจะยืนยันได้ เพราะยังมีดินเป็นเชิงเทินที่ตั้ง ศาลาว่าการเมือง และยังมีคูเมืองปรากฏเป็นหลักฐานที่จะสังเกตได้อยู่ในขณะนี้ ครั้งต่อมาเมื่อ พ.ศ.2427 ได้ย้ายตัวเมืองกระมาอยู่ที่ตำบลน้ำจืด (บริเวณเทศบาลตำบลน้ำจืดในขณะนี้) และมีพระอัษฎงคตทิศรักษา(คอซิมบี้ ณ ระนอง) เป็นเจ้าเมืองคนแรกและคนสุดท้าย เมืองกระในสมัยพระอัษฎงคตทิศรักษา เป็นผู้ว่าราชการเมือง จากพระราชหัตถเลขาของพระบาทสมเด็จพระจุลจอมเกล้าเจ้าอยู่หัว  ดังนี้ เหตุที่ย้ายตัวเมืองจากตำบลปากจั่น ก็ทราบเหตุผลจากพระราชหัตถเลขาฉบับนั้นเหมือนกันว่า ""ความคิดพระอัษฎงค์ ที่ยกเมืองมาตั้งที่น้ำจืดนี้ เพื่อให้เรือใหญ่ขึ้นถึงได้ การค้าขายจะได้ติดและระยะนี้คลองกว้าง ถ้าชักคนลงมาติดได้ที่นี่ การที่จะข้ามไปข้ามมากับฟากอังกฤษจะยากขึ้นหน่อยหนึ่ง หาไม่โจรผู้ร้ายหนีข้ามไปข้ามมาได้ง่าย อีกประการหนึ่งที่แถบนี้ มีทำเลที่ทำนากว้าง ถ้าติดตั้งเป็นบ้าน เป็น เมือง ก็จะ เป็นที่    ทำมา หากินได้มาก เดี๋ยวนี้ ขัดอยู่อย่างเดียวแต่เรื่องที่คนไม่มีพอแก่ภูมิที่เท่านั้น"" เมืองกระบุรี  ได้ยกฐานะลงเป็นอำเภอกระบุรี ในจังหวัดระนอง เมื่อได้จัดการปกครองเป็นมณฑล จังหวัด อำเภอ ตำบล หมู่บ้าน ราวปี พ.ศ.2439  มีหลวงจันทร์ภักดีสีหราชรองเมือง (ย้อย ธนบัตร) เป็นนายอำเภอคนแรก และมีฐานะเป็นอำเภอจนกระทั่งบัดนี้",[],[]
พลเรือเอก พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ ประสูติเมื่อวันที่ 19 ธันวาคม 2423 ทรงเป็นพระเจ้าลูกยาเธอ ในพระบาทสมเด็จพระจุลจอมเกล้าเจ้าอยู่หัว และ เจ้าจอมมารดาโหมด ในปี 2439 เสด็จไปศึกษาวิชาการทหารเรือ ณ ประเทศอังกฤษ ตลอดระยะเวลาที่พระองค์ทรงศึกษาอยู่นั้น ทรงมีพระวิริยะอุตสาหะจนผลการ ศึกษาปรากฏอยู่ในขั้นดีเยี่ยมและมีพระจริยวัตรที่งดงามเป็นที่รักใคร่ของครู อาจารย์ เป็นที่ยอมรับนับถือของชาวอังกฤษที่ได้ศึกษาอยู่ในคราวเดียวกัน เมื่อทรงสำเร็จการศึกษาเป็นนายทหารสัญญาบัตรในราชนาวีอังกฤษแล้ว ได้เสด็จกลับเข้ารับราชการในกระทรวงทหารเรือ ในปี 2443 รับพระราชทานยศเป็น “นายเรือโท ผู้บังคับการ” ในตำแหน่งนายธงผู้บัญชาการกรมทหารเรือ ปี 2448 ทรงดำรงตำแหน่งเจ้ากรมยุทธศึกษาทหารเรือ ทรงปรับปรุงการศึกษาของโรงเรียนนายเรือให้เจริญก้าวหน้ามากขึ้น ทำให้ทหารเรือไทยมีความรู้ ความชำนาญ สามารถเป็นครู และเป็นผู้บังคับบัญชาได้โดยไม่ต้องพึ่งพาชาวต่างประเทศ ด้วยพระกรณียกิจตลอดระยะเวลาที่ทรงรับราชการทหารเรือ ส่งผลให้กองทัพเรือมีความเจริญก้าวหน้า สามารถทำหน้าที่รั้วของชาติทางทะเลได้อย่างเข้มแข็งสืบต่อมา กองทัพเรือจึงได้ประกาศขนานพระนามเป็น “องค์บิดาของทหารเรือไทย” และกำหนดให้วันที่ 19 พฤษภาคมของทุกปี อันเป็นวันคล้ายวันสิ้นพระชนม์ของพระองค์ เป็น “วันอาภากร” โดยกำหนดจัดกิจกรรมต่าง ๆ เพื่อเทิดพระเกียรติและน้อมรำลึกในพระกรุณาคุณของพระองค์เป็นประจำทุกปี,[],[]
ถ้ำอ้ายเตย์ เป็นถ้ำที่อยู่ทางด้านตะวันออกสุดปากถ้ำหันหน้าไปทางทิศใต้ สภาพทั่วไปภายในถ้ำถูกดัดแปลงเพื่อใช้เป็นสถานที่ใช้ทำวิปัสสนากรรมฐานละเป็นแหล่งท่องเที่ยวของวัด ด้วยการนำไฟฟ้ามาใช้ในถ้ำเพื่อให้แสงสว่าง ผนังด้านหนึ่งของถ้ำมีภาพจิตรกรรมรูปพระไสยาสน์ สูงจากพื้นถ้ำประมาณ 40 เซนติเมตรขนาดภาพพระไสยาสน์ยาวประมาณ 4.80 เมตร กว้าง 2 เมตร การเขียนภาพพระไสยาสน์อยู่ในแนว ตะวันตกเฉียงใต้-ตะวันออกเฉียงเหนือ พระเศียรหันสู่ทิศตะวันตกเฉียงใต้ พระพักตร์หันไปทางทิศตะวันออก การเขียนภาพใช้วิธีการตัดเส้นสีแดง ดำเป็นโครงร่างรอบองค์พระ ลงสีเป็นส่วนๆ พระเศียรและพระเกศลงสีดำ พระพักตร์ พระกรลงสีขาว พระวรกายครองผ้ากาสาวพัสตร์ สีเหลืองส้ม พระพักตร์ค่อนข้างเป็นเหลี่ยม ไม่แสดง รายละเอียดพระเนตร พระนาสิก พระโอษฐ์บนพระพักตร์ พระอุษณีษะนูนสูงต่อด้วยเปลวรัศมีซึ่งลงสีขาวตัดเส้นสีดำส่วนปลายพระบาทไม่ชัดเจน มีเรื่องเล่าว่า เมื่อเสร็จจากการสร้างพระพุทธรูปหลักเมืองแล้ว มีทรัพย์สินเงินทองที่ประชาชนนำร่วมกันสร้างเหลืออีกมาก จึงนำมามาฝังไว้ที่ถ้ำแห่งนี้ ซึ่งอยู่ใกล้กับถ้ำพระ แล้วเขียนรูปพระไสยาสน์ลงสีไว้ที่ผนังถ้ำ รวมทั้งได้เขียนภาพบุคคลบริเวณปลายฝ่าพระบาท ชาวบ้านเล่าลือต่อกันมาว่าบุคคลผู้นี้อยู่เพื่อเฝ้าสมบัติเรียกกันว่า ไอ้เตบ้าง อ้ายเตย์บ้าง ลบเท่าใดก็ไม่หมด ทำให้มีผู้รู้เท่าไม่ถึงการณ์เอาผ้าชุบน้ำมาทดลองลบสี และยังมีปริศนาลายแทงที่ว่า ไอ้เต ไอ้เต เอาลูกใส่เปล เอาตีนคาใน น้ำมันสองขวด ค่อยนวดไป ผู้ใดคิดได้ อยู่ใต้ได้เต มีผู้เชื่อตามลายแทงหาสมบัติในถ้ำ แต่ไม่มีผู้ใดได้ไป เพราะเมื่อมาขุดก็จะถูกงูใหญ่ไล่กัดบ้างถูกเสียงลึกลับไส่ตะเพิดบ้าง,[],[]
สมัยพระบาทสมเด็จพระปรเมนทรมหาอานันทมหิดล (รัชกาลที่ 8) เกิดสงครามโลกครั้งที่ 2 หรือสงครามมหาเอเชียบูรพาขึ้น บริเวณพื้นที่จังหวัดชุมพรได้รับผลกระทบในฐานะพื้นที่ชัยภูมิที่เชื่อมต่อระหว่างฝั่งตะวันออกไปยังฝั่งตะวันตกหรือเป็นทางเข้าไปสู่ดินแดนพม่าที่อยู่ในอิทธิพลของประเทศอังกฤษ เหตุการณ์สำคัญ ได้แก่ วีรกรรมยุวชนทหาร โดยมีเหตุปะทะกันเมื่อ 8 ธันวาคม พ.ศ.2484 พื้นที่จังหวัดชุมพรหลังเกิดเหตุปะทะกับกองทัพญี่ปุ่นแล้ว ยังคงมีความสำคัญและได้รับความสนใจในเชิงยุทธศาสตร์จากกองทัพญี่ปุ่น ใช้เป็นเส้นทางข้ามไปยังฝั่งตะวันตกโดยใช้เส้นทางสาย ชุมพร - กระบุรี – ระนอง ในการขนส่งเสบียง และยุทโธปกรณ์ แต่การใช้ถนนทำให้เกิดความล่าช้า จึงเริ่มต้นการก่อสร้างทางรถไฟข้ามไปยังจังหวัดระนอง เพื่อข้ามไปยังดินแดนพม่า มีการสำรวจพื้นที่ร่วมระหว่างฝ่ายไทยและญี่ปุ่น จนลงนามข้อตกลงเกี่ยวกับการสร้างทางรถไฟผ่านคอคอดกระ เมื่อ 31 พฤษภาคม พ.ศ.2486 และในปีนี้อีกตั้งแต่เดือนมิถุนายน ถึงพฤศจิกายน รวมระยะเวลา 6 เดือน มีการสร้างทางรถไฟแล้วเสร็จยาว 90 กิโลเมตร สะพาน 31 สะพาน สถานี 7 สถานี ได้แก่ วังไผ่ ท่าสาร ปากจั่น ทับหลี กระบุรี คลองลำเลียง และเขาฝาชี มีการใช้งานรวม 10 จากนั้นถูกฝ่ายสัมพันธมิตรโจมตีทางอากาศ และโดยรื้อถอดออกไปช่วงปลายสงครามโลกครั้งที่ 2 และหลังจากสงครามโลกครั้งที่ 2   การสร้างทางรถไฟสำหรับลำเลียงยุทโธปกรณ์และเสบียง แสดงให้เห็นถึงศักยภาพของพื้นที่ที่มีความเหมาะสมทั้งที่ราบ และระยะทางสำหรับเดินทางข้ามคาบสมุทร ไม่จำเป็นต้องอ้อมแหลมมลายู   ,[],[]
"""ศรีธรรมาโศกราช"" หมายถึง ตำแหน่งของกษัตริย์ผู้ปกครองนครศรีธรรมราชและเป็นผู้อุปถัมภ์พุทธศาสนาเช่นเดียวกับพระเจ้าอโศกมหาราช มีการสืบทอดอำนาจต่อเนื่องมาจนกระทั่งูกลายเป็น ""ราชวงศ์"" ของผู้ครองนครศรีธรรมราช เมื่อนครศรีธรรมราชถูกรวบไว้ในอำนาจของกรุงศรีอยุธยาคำว่า ""ศรีธรรมาโศกราช"" จึงได้กลายมาเป็นทำเนียบนามของเจ้าเมืองต่างๆ ทั้งที่ ""นครศรีธรรมราษ"" และ ""ไม่ใช่นครศรีธรรมราช"" ",[],[]
พระธรรมโกศาจารย์ เป็นสมณศักดิ์สำหรับพระราชาคณะชั้นธรรม ปัจจุบันพระราชทานเฉพาะแก่พระเถระฝ่ายมหานิกาย โดยพระธรรมวโรดม นามเดิม เซ่ง ฉายา อุตฺตโม เป็นพระภิกษุฝ่ายธรรมยุติกนิกาย ดำรงสมณศักดิ์เป็นพระราชาคณะเจ้าคณะรองคณะใต้ อดีตเจ้าอาวาสวัดราชาธิวาสราชวรวิหาร มีภูมิลำเนาเดิมอยู่บ้านทะเลน้อย ตำบลปากคลอง อำเภอควนขนุน จังหวัดพัทลุง เกิดเมื่อวันที่ 2 มกราคม พ.ศ. 2423 ได้บรรพชาเป็นสามเณร ที่วัดมัชฌิมาวาส (จังหวัดสงขลา) แล้วย้ายไปอยู่วัดคงคาสวัสดิ์ ในจังหวัดพัทลุง ต่อมาท่านลาสิกขาบท จน พ.ศ. 2442 จึงอุปสมบทที่วัดวัง จังหวัดพัทลุง ในปีเดียวกันนั้นเจ้าคณะมณฑลนครศรีธรรมราชได้มาตรวจการคณะสงฆ์ ได้คัดเลือกพระภิกษุ 7 รูป ให้ศึกษาที่มหามกุฏราชวิทยาลัย เพื่อจะได้กลับมาสอนเผยแพร่ภาษาไทยที่ภูมิลำเนาของตน พระเซ่งเป็นรูปหนึ่งที่ได้รับคัดเลือกไปด้วย ในช่วงแรกได้จำพรรษาที่วัดมกุฏกษัตริยารามราชวรวิหาร ต่อมาพระเจ้าน้องยาเธอ กรมหมื่นวชิรญาณวโรรส โปรดให้ย้ายมาอยู่วัดบวรนิเวศวิหาร ได้ช่วยเหลืออุปฐากพระองค์จนได้รับแต่งตั้งเป็นพระครูฐานานุกรม พ.ศ. 2452 ท่านได้ทำทัฬหีกรรมที่วัดบวรนิเวศ ได้รับฉายาว่า อุตฺตโม,[],[]
พระยาอนุศาสน์จิตรกรเกิดเมื่อวันที่ 23 ตุลาคม ปี 2414 ที่ตําบลวัดราชบูรณะ อําเภอพระนคร ซึ่งเป็นผู้มีผลงานโดดเด่นด้านจิตรกรรมตามวัดวาอารามต่างๆ เช่น ภาพชาดกในพระวิหารหลวงจังหวัดนครปฐม ภาพตัดขวางแสดงพระปฐมเจดีย์องค์เดิม ที่วัดพระปฐมเจดีย์ ภาพเรื่องรามเกียรติ์ ในพระที่นั่งบรมพิมาน และระเบียงวัดพระศรีรัตนศาสดาราม ภาพเขียนสีน้ำมันบนกุฏิสมเด็จฯ วัดเทพศิรินทราวาส เป็นต้น นอกจากความสามารถทางด้านจิตรกรรมแล้ว พระยาอนุศาสน์จิตรกรยังเป็นผู้สร้างฉาก และออกแบบเครื่องแต่งกายให้กับบทละครเรื่องต่างๆ ที่พระบาทสมเด็จพระมงกุฎเกล้าเจ้าอยู่หัวทรงแสดง ผลงานชิ้นเอกของท่าน คือภาพพงศาวดาร การกู้เอกราชของสมเด็จพระนเรศวร ในวิหารวัดสุวรรณดาราราม จังหวัดพระนครศรีอยุธยา เนื่องจาก ท่านลงนาม “พระยาอนุศาสนจิตรกร” ไว้ใต้ภาพทุกภาพ ต่างจากงานเขียนภาพประกอบในหนังสือที่จะมีตรา “จ” อยู่ในวงกลมเล็กๆ ลักษณะคล้ายลายประจํายามที่มุมภาพ,[],[]
"คำว่า ""ละอุ่น"" ในอำเภอละอุ่นมาจากชื่อนายอุ่น คนแรกที่เข้ามาอยู่ โดยอพยพมาจากภาคอีสาน ซึ่งชาวบ้านเรียกกันว่า ""ตาลาวอุ่น"" หรือ ""ลาวอุ่น"" ซึ่งเป็นคำที่คนทางภาคใต้ใช้เรียกคนอีสานว่า ""ลาว"" ต่อมาเมื่อเป็นชุมชนจึงมีการเรียกชื่อชุมชนว่า ""ลาวอุ่น"" และต่อมาจึงกร่อนคำเหลือเพียง ""ละอุ่น"" โดยอำเภอละอุ่น ตั้งอยู่ทางทิศเหนือของจังหวัดระนอง ห่างจากตัวจังหวัดระนอง ตามถนนสายหาดส้มแป้น - บางพระใต้ ระยะทาง 32 กิโลเมตร และตามถนนเพชรเกษม - ละอุ่น แยกกิโลเมตรที่ 30 ระยะทาง 43 กิโลเมตร มีอาณาเขตชายฝั่งริมทะเลด้านตะวันตกติดต่อประเทศสาธารณรัฐเมียนมา อำเภอละอุ่นตั้งอยู่ทางตอนกลางของจังหวัด มีอาณาเขตติดต่อกับอำเภอและจังหวัดใกล้เคียง ดังนี้ ทิศเหนือ ติดต่อกับอำเภอกระบุรี ทิศตะวันออก ติดต่อกับอำเภอสวีและอำเภอหลังสวน (จังหวัดชุมพร) ทิศใต้ ติดต่อกับอำเภอพะโต๊ะ (จังหวัดชุมพร) และอำเภอเมืองระนอง ทิศตะวันตก ติดต่อกับอำเภอเมืองระนองและแม่น้ำกระบุรี ฝั่งตรงข้ามแม่น้ำคือเขตตะนาวศรี (ประเทศสาธารณรัฐเมียนมา)",[],[]
สะพานท่านางสังข์มีตำนาน คือมีสามีภรรยาคู่หนึ่งอาศัยอยู่ริมน้ำ จนมาวันหนึ่งนางสังข์ผู้เป็นภรรยาเจ็บท้องคลอดลูกตอนเวลาดึก สามีจึงรีบไปตามหมอตำแยมาทำคลอด ในขณะที่สามีเดินทางไปตามหมอนั้นต้องผ่านคลองที่มีน้ำเชี่ยว ทำให้ต้องว่ายน้ำข้ามคลองเพื่อไปตามหมอ แต่เค้าถูกน้ำพัดจมหายไป วันต่อมามีคนได้พบศพของสามีของนางสังข์จึงแจ้งให้ทุกคนทราบ เมื่อนางสังข์ทราบข่าวก็เสียใจมาก ก่อนตายนางสังข์ได้สั่งเสียว่าให้นำบ้านและสิ่งของ ๆ เธอไปจำนำและเอาเงินไปสร้างสะพาน เพราะเธอไม่อยากให้ใครต้องประสบเคราะห์ร้ายเช่นเดียวกับเธอ ชาวบ้านจึงทำตามที่บอกแล้วตั้งชื่อสะพานว่า “สะพานท่านางสังข์” จนมาถึงปัจจุบันสะพานได้มีการเปลี่ยนแปลงจากสะพานไม้มาเป็นสะพานเหล็กและครั้งล่าสุดมาเป็นซีเมนต์ รวมถึงสะพานนี้ยังมีความสำคัญในประวัติศาสตร์ของไทยเนื่องจากเป็นที่ต่อสู้ระหว่างทหารญี่ปุ่น กับ ยุวชนทหารโรงเรียนศรียาภัย ในสงครามโลกครั้งที่ 2 ,[],[]
"รถจักรไอน้ำ Mikado หมายเลข 962 คันนี้ ตั้งอยู่ ณ พิพิธภัณฑ์เชิงประวัติศาสตร์สงครามโลกครั้งที่ 2 อ.ละอุ่น จ.ระนอง ใกล้กับอดีตสถานีเขาฝาชี 1 ในสถานีบนเส้นทางรถไฟสายคอคอดกระ ทางรถไฟสายประวัติศาสตร์ที่สร้างขึ้นและถูกทำลายในสมัยสงครามโลกครั้งที่ 2 ทางรถไฟสายคอคอดกระถูกสร้างขึ้นเพื่อใช้ในการลำเลียงเสบียงอาหาร, กำลังพลและอาวุธหนักจาก จ.ชุมพรไปฝั่งทะเลอันดามัน ด้วยระยะทางประมาณ 90 กม. โดยเริ่มก่อสร้างในเดือน มิ.ย.2486 แล้วเสร็จในเดือน พ.ย.2486 ซึ่งใช้ระยะเวลาในการก่อสร้างเพียง 6 เดือน มีสถานีบนเส้นทางนี้ทั้งหมด 7 สถานี ได้แก่ สถานีต้นทางชุมพร, วังไผ่, ท่าสาร, ปากจั่น, ทับหลี, กระบุรี, คลองลำเลียง และสถานีปลายทางเขาฝาชี หลังจากเปิดใช้เส้นทางนี้ได้ประมาณ 2 ปี ทหารทางฝ่ายสัมพันธมิตรได้ทิ้งระเบิดตามจุดต่างๆ ทั้งทางรถไฟสายหลักและทางสายนี้ ผลการทิ้งระเบิดทำให้ทางรถไฟสายนี้ได้รับความเสียหายเป็นอย่างมาก จึงทำให้การเดินรถบนเส้นทางนี้จึงต้องยุติลงในปีตั้งแต่ พ.ศ.2488 เหลือเพียงรถจักรไอน้ำ Mikado หมายเลข 962 คันนี้ไว้เป็นอนุสรณ์ให้คนรุ่นหลังได้รำลึกถึงเหตุการณ์ในอดีตที่ผ่านมาจนถึงปัจจุบัน",[],[]
"เกาะมัตโพน เป็นเกาะขนาดเล็ก อยู่ห่างจากชายฝั่งตรงปากน้ำชุมพรประมาณ 500 เมตร ตัวเกาะมีขนาดกว้างประมาณ 100 เมตร ยาวประมาณ 350 เมตร ยอดเขาสูง 15 เมตร มีแนวสันทรายจากชายฝั่งถึงตัวเกาะ จึงสามารถเดินเท้าไปมาได้ในเวลาน้ำทะเลลงบนยอดเขามีเจดีย์ชื่อ ""มาลิกเจดีย์"" เป็นเจดีย์ทรงระฆังสี่เหลี่ยม ก่ออิฐถือปูน สูง 9.60 เมตร ฐานล่างกว้าง 3.70 x 3.85 เมตร แต่ละด้านทำเป็นเสาอิง 3 เสา ถัดขึ้นไปเป็นฐานสิงห์และฐานบัวลูกแก้วอกไก่ ประดับปูนปั้นรูปดอกไม้ ใบไม้ หน้ากาล กระจัง และลายกนก เหนือขึ้นไปเป็นองค์ระฆังทรงสี่เหลี่ยมย่อมุมไม้สิบสอง มีบัลลังก์ทรงบัวคว่ำบัวหงายในผังแปดเหลี่ยม ต่อด้วยบัวกลุ่มเถา 3 ชั้น ปลียอด และเม็ดน้ำค้างพบศิลาจารึกกล่าวถึงประวัติการสร้างเจดีย์บรรจุพระสารีริกธาตุไว้ที่เกาะแก้วมัตโพน เมื่อปี พ.ศ. 2346 และมีการบูรณะโดยนายคูจับฮุยยี่ห้อ ย่งเส้ง คหบดีชาวจีน เมื่อปี พ.ศ. 2477 ในทุกๆ ปีจะมีงานแห่ผ้าห่มพระเจดีย์ตรงกับวันขึ้น 15 ค่ำเดือน 7 ของทุกปี ปัจจุบันบนเกาะมัตโพนยังเป็นที่ตั้งของประภาคารเกาะมัตโพน กรมอุทกศาสตร์ กองทัพเรือ และจากการสำรวจพื้นที่บริเวณชายหาดยังพบชิ้นส่วนชิ้นส่วนเครื่องถ้วยจีน สมัยราชวงศ์ชิง (พุทธศตวรรษที่ 24 - 25) สมัยสาธารณรัฐ (พุทธศตวรรษที่ 25)",[],[]
"กลุ่มแหล่งโบราณคดีในตำบลเขาทะลุ – บ้านในวง ได้แก่ แหล่งโบราณคดีถ้ำตาด้วง (ถ้ำมังกรแดง), แหล่งโบราณคดีเขาน้ำลอด (ถ้ำเสือ), แหล่งโบราณคดีเขาทิศนก (ถ้ำยายปราณี), แหล่งโบราณคดีเขาจุฬา, แหล่งโบราณคดีถ้ำช่องเขา, แหล่งโบราณคดีถ้ำตาเช้า, แหล่งโบราณคดีเขาช่องขุกขัก (เพิงผาฉานทา), แหล่งโบราณคดีถ้ำโค้งปราบเซียน, แหล่งโบราณคดีเขาแครง (ถ้ำตาดำ), แหล่งโบราณคดีเขาจ้งม่ง, แหล่งโบราณคดีถ้ำสวนตาจรัญ, แหล่งโบราณคดีถ้ำอนามัยเก่า, แหล่งโบราณคดีเขามดแดง และ แหล่งโบราณคดีถ้ำเสือ (ระนอง)
ตั้งอยู่ที่ตำบลเขาทะลุ ตำบลทุ่งระยะ ตำบลเขาค่าย อำเภอสวี จังหวัดชุมพร และตำบลในวงเหนือ 
ตำบลในวงใต้ อำเภอละอุ่น จังหวัดระนอง มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร 
",[],[]
ไอ้ด่างบางมุดเป็นจระเข้ยักษ์กินคนแห่งคลองบางมุด ตำบลนาขา อ.หลังสวน จ.ชุมพร ที่ออกอาละวาดกินมนุษย์มาแล้วไม่น้อยกว่า 6 ศพ  ช่วงปี พ.ศ.2507  โดยมันอาศัยกบดานอยู่ในคลองบางมุด ตำบลนาขา อ.หลังสวน ซึ่งเป็นคลองยาวใกล้ทะเลเชื่อมต่อหลายท้องที่ จนกลายเป็นที่หวาดกลัวของชาวบ้านและหนังสือพิมพ์ในยุคนั้นได้ลงข่าวพาดหัวใหญ่โต จนนำไปสู่การตั้งค่าหัวรางวัลนำจับทำให้มีนักล่าจากทั่วสารทิศในยุคนั้น ได้มีการนำอาวุธออกไล่ล่ามันทั้งมีด เหล็กแหลม ปืน และระเบิด แต่ไอ้ด่างบางมุดรอดไปได้ทุกครั้ง ขณะเดียวกันก็มีที่นักล่าบางรายกลายเป็นผู้ถูกไอ้ด่างบางมุดล่ากินเป็นอาหารเองด้วย ยิ่งทำให้ชาวบ้านยุคนั้นหวาดกลัวมากขึ้นไม่มีใครกล้าออกไปไหนมาไหน,[],[]
"ตั้งอยู่ที่บ้านสามแก้ว หมู่ 1 ตำบลนาชะอัง อำเภอเมืองชุมพร จังหวัดชุมพร มีลักษณะพื้นที่เป็นเป็นเนินเขาหินกรวดผสมดิน จำนวน 4 เนิน สลับกับที่ราบ มีระดับความสูงเฉลี่ย 20 – 40 เมตรจากน้ำทะเลปานกลาง ทางตะวันตกมีแม่น้ำท่าตะเภาไหลผ่าน ทางทิศใต้มีคลองพนังตัก พื้นที่เขาสามแก้วห่างจากชายทะเล 5 กิโลเมตร ไปทางตะวันออก มีการสำรวจและขุดค้นทางโบราณคดีมาหลายครั้ง โดยมีการขุดค้นเมื่อ ปี พ.ศ. 2524 จำนวนหนึ่ง และ เมื่อปี พ.ศ.2548 – 2551 จำนวน 135 หลุม มีการพบโบราณวัตถุจำนวนมาก อาทิ กลองมโหระทึกและชิ้นส่วนกลองมโหระทึก จำนวน 6 ใบ เครื่องมือเหล็ก ขวานหินขัดทั้งแบบมีบ่า แบบไม่มีบ่า แท่นหินบดหลายรูปแบบ ลูกปัดหินควอตซ์ คาร์เนเลียน อาเกต และโอนิกซ์ ลูกปัดแก้วจำนวนมาก มีทั้งรูปแบบลูกปัดแก้วสีเดียว (Monochrome Beads หรือ Indo – Pacific beads) ลูกปัดแก้วหลายสี (Polychrome Beads)  ลูกปัดหินแบบฝังเส้นสี (Etched bead) กำไลแก้ว กำไลสำริด เศษแก้วหลอม ตุ้มถ่วงแห แผ่นทองคำ เศษภาชนะดินเผาเนื้อดินขัดผิวมัน ขูดขีด และเชือกทาบ หุ่นดินเผา หุ่นสำริดรูปคนและสัตว์ ลูกกระสุนดินเผา แวดินเผา ตะกรัน จักรหิน 
แม่พิมพ์หิน รูปสัญลักษณ์ทางเพศ เศษโลหะสำริด เศษภาชนะดินเผาแบบรังผึ้ง ดินเผารูปใบไม้ 
เศษภาชนะดินเผาลายกดประทับแบบซี่ฟันเฟือง (Rouletted Wares) ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะดินเผาสมัยราชวงศ์ฮั่นรูปแบบลายตาข่ายและตราประทับ (Seal on net Design) ลิง – ลิง – โอ และเครื่องประดับรูปสัตว์ 2 หัว ทำจากหินเนฟไฟรท์ และไมกา ลูกปัดหินรูปสัตว์หลายชนิดและรูปสัญลักษณ์ อาทิ กบ ลิง มกร เต่า ปลา ปลาคู่ ตรีรัตนะ ดอกไม้ สวัสดิกะ ระฆัง เป็นต้น เครื่องประดับทองคำ อาทิ แผ่นทองรูปตัว S ทองคำทรงคล้ายตะกร้อ (Polyhedral gold bead) แผ่นทองรูปใบไม้ ตรีรัตนะทองคำ ลูกปัดทองคำ ปล่องลูกปัดทองคำมีตุ่มตรงกลาง (Central knobbed gold beads) หัวแหวนและตราประทับ จารึกอักษรปัลลวะ (อ่านได้ว่า อขิทโร) ตราประทับอักษรพราหมี หลายชิ้น อาทิ (ba ma sa mo) , (la ta ya) , 
(I si da) และตราประทับมีอักษรประเภทอื่น ทั้งแบบไม่มีอักษร  จากการศึกษามีการพบว่าบนพื้นที่เขาสามแก้ว มีการทำแนวคันดิน (Earthen wall) หลายแนว โดยเฉพาะทางด้านตะวันออกและทางใต้ ตามแนวเนินเขาแต่ละเนิน มีทั้ง 4 เนิน โดยมีลักษณะแนว 2 สมัยเป็นอย่างน้อย มีการลากพื้นที่เชื่อมต่อกันตั้งแต่บริเวณเนินเขาทางด้านเหนือจนถึงใต้ และภาชนะดินเผาแบบมีปุ่มแหลม (Knobbed ware) ภาชนะสีแดงและสีดำ (Black and Red ware / BRW)",[],[]
ตั้งอยู่ที่บ้านรุ่งเรือง หมู่ที่ 20 ตำบลละแม อำเภอละแม จังหวัดชุมพร มีลักษณะทางกายภาพเป็นลักษณะเป็นไหล่เขา ใกล้กับหุบเขาละแม บริเวณโดยรอบเป็นที่ราบเชิงเขาที่มีแม่น้ำสาขาย่อยไหลผ่าน แหล่งโบราณคดีอยู่บนแนวถนน ภูเขาใกล้เคียงมีลักษณะเป็นภูเขาดิน แหล่งโบราณคดีอยู่บนถนนดินซึ่งมี ลำน้ำห้วยทรงไหลผ่านและมีทางติดต่อกับคลองละแม  มีการพบโบราณวัตถุบริเวณบนไหล่เขาที่มีความลาดชัน ที่มีลำน้ำอยู่บริเวณเชิงเขา โดยโบราณวัตถุที่พบเป็นกลุ่มใต้ดินประมาณ 1 เมตร ได้แก่ เศษภาชนะดินเผา ลูกปัดแก้ว ลูกปัดหินอาเกต ลูกปัดทองคำ ชิ้นส่วนแผ่นโลหะสำริด ชิ้นส่วนเครื่องมือเหล็ก ขอสับช้าง มีข้อมูลว่าเคยใช้เป็นเส้นทางเดินเท้าข้ามเขตพื้นที่ละแม – พะโต๊ะ – ระนอง ,[],[]
"คำที่ใช้เรียกพระพุทธเจ้าโดยเฉพาะ โดยในทางพระพุทธศาสนาเห็นว่าพระองค์ทรงเป็น ""บรมครู"" หรือสุดยอดแห่งครูเพราะทรงคำสั่งสอนมนุษย์เป็นจำนวนมากทั้งในชมพูทวีปอันเป็นแหล่งกำเนิดของพระพุทธศาสนา และในอีกหลายชาติหลายภาษาในโลก",[],[]
"ปางแสดงยมกปาฏิหาริย์ เป็นพระพุทธรูปอยู่ในพระอิริยาบถประทับ (นั่ง) บนบัลลังก์ ห้อยพระบาททั้งสองวางบนดอกบัวที่รองรับ พระชานุ (เข่า) ยกตั้งแบบประทับบนพระเก้าอี้ พระหัตถ์ซ้ายวางบนพระเพลา (ตัก) พระหัตถ์ขวายกขึ้นเสมอพระอุระ (อก) จีบนิ้วพระหัตถ์ แสดงยมกปาฏิหาริย์ คือปาฏิหาริย์ที่แสดงเป็นคู่ ๆ, เป็นปาฏิหาริย์ที่พระพุทธเจ้าทรงบันดาลท่อน้ำ ท่อไฟ ให้พวยพุ่งออกจากส่วนของพระกายเป็นคู่ ๆ กัน โดยทรงกระทำที่ต้นมะม่วง ซึ่งเรียกว่า คัณฑามพพฤกษ์.",[],[]
"หาดทรายรี อยู่ห่างจากเขตเทศบาลเมืองชุมพรไปตามทางหลวงหมายเลข 4119 และ 4098 ประมาณ 20 กิโลเมตร มีรถโดยสารวิ่งจากตัวเมืองถึงชายหาด เป็นหาดทรายยาวสีขาว บริเวณหาดมีที่พักและร้านอาหารบริการ ใกล้ๆ ชายหาดเป็นที่ตั้งของอนุสรณ์สถานของพลเรือเอกพระบรมวงศ์เธอกรมหลวงชุมพรเขตอุดมศักดิ์ ผู้ทรงสถาปนากองทัพเรือสมัยใหม่ให้กับประเทศไทย และเป็นที่เคารพสักการะของประชาชน อนุสรณ์สถานประกอบด้วย ศาลกรมหลวงชุมพรฯ หลังเก่าและที่สร้างขึ้นใหม่บนเนินเขา สวนสมุนไพรหมอพร อยู่บริเวณเชิงเขา เป็นโครงการของกระทรวงสาธารณสุข เพื่ออนุรักษ์สมุนไพรที่มีคุณค่า สืบทอดเจตนารมณ์ของ ""กรมหลวงชุมพรฯ"" หรือ ""หมอพร"" ของชาวบ้าน สำหรับสถานที่แห่งนี้นับได้ว่าเป้นสถานที่ส่วนพระองค์ที่มีการนำทหารเรือมาฝึก และเป็นที่ประทับส่วนพระองคในบางเวลา ",[],[]
"จวนเจ้าเมืองระนอง ซึ่งเป็นจวนของเจ้าเมืองระนองคนแรก คือ พระยาดำรงสุจริตมหิศรภักดี หรือท่านคอซูเจียง สร้างในสมัยพระยาดำรงสุจริตมหิศร ภักดี ผู้สร้างคือพระยาดำรงสุจริตมหิศรภัคดี บุตรชายคนที่สองของท่านคอซู้เจียง จวนเจ้าเมืองระนอง เป็นแหล่งโบราณสถานแห่งหนึ่งที่สำคัญของระนอง ซึ่งปัจจุบันกรมศิลปากรได้ประกาศขึ้นทะเบียนโบราณสถาน จวนเจ้าเมืองสร้างด้วยอิฐสอปูนสดแบบจีน โครงบนทำด้วย ไม้หลังคามุงกระเบื้อง ภายในจวนเจ้าเมืองระนองเป็นบ้านพักอาศัยของลูกหลานในสกุล ณ ระนอง หลายครอบครัว บ้านพักส่วนหนึ่งได้รับการบูรณะปรุงปรุงเป็นอาคารชั้นเดียว เพื่อใช้เป็นศาลบรรพบุรุษ และใช้ประกอบพิธีสักการะบูชาป้ายบรรพบุรุษตามประเพณี ป้ายหน้าศาลบรรพบุรุษ มีความหมายว่า""ดวงตะวันอันสูงส่ง"" บ้านนี้มากด้วยขุนนาง บ้านนี้มากด้วยแก้วแหวนเงินทองภายในอาคารส่วนหน้า มีเก้าอี้และโต๊ะไม้แกะฝังมุก 4 ชุด ใช้รับรองแขกกลางห้องมีโต๊ะสักการะ บูชาป้ายบรรพบุรุษพวงหรีดเงินและพวงหรีดทองและยังมีอาวุธ โบราณ หีบเหล็ก แจกันประดับขนนกยูง โคมไฟแบบเดียวกับที่ใช้ที่พระที่นั่งรัตนรังสรรค์ ที่พระบาทสมเด็จพระจุลจอมเกล้าเจ้าอยู่หัวได้พระราชทานคำ จารึกเกียรติประวัติพระยาดำรงสุจริตมหิศรภักดี (คอซู้เจียง) ซึ่งเดิมตั้งเป็นสง่าอยู่ที่สุสานของเจ้าเมืองระนอง",[],[]
บ้านหงาว ตั้งอยู่ในตำบลหงาว อำเภอเมือง จังหวัดระนอง สำหรับชื่อที่มาของหมู่บ้านมีเรื่องเล่าว่า เดิม หงาว เป็นตำบลเล็กๆ ที่เกิดจากการอพยพย้ายถิ่นฐานของชาวบ้านจากอำเภอกะเปอร์บางส่วน และจากจังหวัดภูเก็ตมาตั้งบ้านเรือนใกล้กับทะเลและ ที่ราบริมภูเขาซึ่งสามารถทำเหมืองแร่ ทำประมง และเลี้ยงสัตว์ ได้ตามฤดูกาล รวมทั้งการติดต่อกับ ชุมชนอื่นทางเรือได้อย่างสะดวกที่สุดต่อมาชาวบ้านเชื้อสายจีนที่เดินทางมาจากจังหวัดภูเก็ตกลุ่มใหญ่เข้ามาประกอบอาชีพทำเหมืองแร่ ชุมชนเริ่มขยายตัวขึ้น ปลูกบ้านเรือนเพิ่มขึ้นบางส่วนได้ เลี้ยงวัวไว้บริเวณเชิงเขา จึงเรียกทุ่งหญ้าเลี้ยงวัวเป็นภาษาจีนว่า “บ้านทุ่งหง่าว” ซึ่งแปลเป็นภาษาไทยว่า “ทุ่งวัวเล่น” หลังจากนั้นชาวบ้านและคนรุ่นหลังได้เรียกชื่อหมู่บ้านนี้ว่า “บ้านทุ่งหงาว” สืบต่อมา,[],[]
"ตั้งอยู่ที่บ้านเขาม่วง หมู่ 4 ตำบลวังตะกอ อำเภอหลังสวน จังหวัดชุมพร มีลักษณะพื้นที่เป็นเนินเขา 2 ลูก สูง 90 เมตรและ 50 เมตร ห่างจากชายฝั่งทะเลประมาณ 
8 กิโลเมตร อยู่ทางทิศใต้ของเขาสามแก้วลงมา 80 กิโลเมตร แหล่งโบราณคดีเขาเสกตั้งอยู่บริเวณเชิงเขาเสก มีลักษณะเป็นภูเขาขนาดเล็ก 
ซึ่งอยู่ร่วมกับเขาล้านและเขาเบญจา ลักษณะเป็นเขา 3 ลูก ที่มีขนาดความสูงไม่มากอยู่บนเนินเขาเดียวกัน ทางตอนใต้ติดกับคลองหลังสวน บริเวณโดยรอบมีลักษณะเป็นที่ราบเชิงเขาและที่ราบลุ่มแม่น้ำ แหล่งโบราณคดีถ้ำภูเขาทองหลังสวน ตั้งอยู่ในพื้นที่ถ้ำเชิงเขาทอง มีลักษณะเป็นเขาหินปูนลูกโดด อยู่ทางตอนใต้ของคลองหลังสวน แต่มีลำน้ำขนาดเล็กไหลผ่านบริเวณโดยรอบเขา ได้แก่ ห้วยพ้อแดง คลองบางยี่โร คลองกก ก่อนที่ลำน้ำทุกสายจะไหลรวมกับคลองหลังสวนและไหลออกสู่ทะเล บริเวณบ้านหัวแหลม บริเวณโดยรอบมีลักษณะเป็นที่ราบลุ่มแม่น้ำ ทั้งสองแหล่งโบราณคดีตั้งอยู่ห่างจากชายฝั่งทะเล ราว 10 กิโลเมตร      มีการขุดค้นทางโบราณคดีเมื่อ พ.ศ. 2556 – 2557 จำนวน 40 หลุมขุดค้น โบราณวัตถุที่สำคัญ ได้แก่ ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะสำริดที่มีสัดส่วนของดีบุกสูง (High – Sn bronze bowls) ร่องรอยการใช้ความร้อนเป็นเตาหลอม 4 แห่ง และพืช ได้แก่ ข้าว และดีปลี  ชิ้นส่วนภาชนะดินเผา เครื่องมือหิน เครื่องประดับทองคำ ชิ้นส่วนหน้ากลองมโหระทึก ชิ้นส่วนภาชนะสำริดมีลวดลาย ลูกปัดหินคาร์เนเลียน ลูกปัดหินกึ่งมีค่า ลูกปัดทองคำ ลูกปัดแก้ว กำไลแก้ว ชิ้นส่วนแก้ว แม่พิมพ์เครื่องประดับ  ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะสีแดงและสีดำ (Black and Red ware / BRW) มีการกำหนดอายุทางวิทยาศาสตร์ อย่างไรก็ดีค่าอายุไม่เสถียร ได้ประมาณพุทธศตวรรษที่ 1 – 6 และช่วงก่อนพุทธศตวรรษ ประมาณ 1,000 ปี อาจเป็นช่วงยุคก่อนประวัติศาสตร์  

",[],[]
"ตั้งอยู่ที่บ้านน้ำลอดน้อย หมู่ 10 ตำบลทุ่งระยะ อำเภอสวี จังหวัดชุมพร มีลักษณะพื้นที่เป็นถ้ำบนภูเขาหินปูนของแนวเทือกเขาทะลุ ปากถ้ำด้านหน้าอยู่สูงกว่าระดับพื้นดินด้านล่างประมาณ 2 เมตร หันหน้าทางทิศตะวันออกเฉียงใต้  เชื่อมต่อออกไปยังปากถ้ำอีกด้านหนึ่งซึ่งอยู่ทางด้านหลัง ปากถ้ำด้านนี้อยู่สูงกว่าระดับพื้นดินด้านล่างประมาณ 3 เมตร มีการพบเศษภาชนะจากดินแดนภายนอก ได้แก่ เศษภาชนะดินเผาแบบ
ซาหวิ่น – กาลานาย (Sa Huynh – Kalanay Related Pottery) ภาชนะดินเผา เศษภาชนะดินเผา
เนื้อดิน ชิ้นส่วนภาชนะสามขา ชิ้นส่วนกระดูกมนุษย์ ฟันมนุษย์ ชิ้นส่วนกระดูกสัตว์ ขวานหิน และลูกปัด
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง มีลักษณะพื้นที่ตั้งอยู่ทางเหนือของภูเขาหินปูน มีลักษณะเป็นถ้ำขนาดใหญ่ มีถ้ำอยู่หลายระดับ มีลำห้วยหอยไหลผ่านทางเหนือและตะวันออก ในระยะ 1 กิโลเมตร อยู่ใกล้กับแหล่งโบราณคดีถ้ำนางนอนเขาไม้แก้ว, แหล่งโบราณคดีถ้ำประกายเพชร และแหล่งโบราณคดีถ้ำกลุ่มหมอลำ มีการพบโบราณวัตถุสำคัญ อาทิ ภาชนะดินเผาแบบมีปุ่มแหลม (Knobbed ware) สภาพสมบูรณ์ ชิ้นส่วนภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนภาชนะดินเผาท้องถิ่น ภาชนะแบบมีสัน ลายเชือกทาบ ลายขูดขีด ภาชนะดินเผาสามขา ชิ้นส่วนกระดูกสัตว์ ชิ้นส่วนกระดูกมนุษย์ ลูกปัดหินกึ่งมีค่า เศษทองคำ 
เครื่องมือหินขัด และเครื่องมือหินกะเทาะ  กำหนดอายุทางประมาณพุทธศตวรรษที่ 3 – 8 
",[],[]
"ตั้งอยู่ที่บ้านห้วยกลาง หมู่ที่ 3 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนภูเขาหินปูนลูกโดด สูงจากระดับพื้นดินประมาณ 
2 เมตร เป็นส่วนหนึ่งของแหล่งโบราณคดีถ้ำเขาดิน พบโบราณวัตถุที่สำคัญ ได้แก่ เศษภาชนะดินเผา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนโครงกระดูกมนุษย์ ลูกปัดหินอาเกต ลูกปัดหินคาร์เนเลียน ชิ้นส่วนภาชนะดินเผาสามขา ภาชนะก้นกลม เชิงพานดินเผา เครื่องมือเหล็ก ฉมวกเหล็ก ขวานหินไม่มีบ่า 

",[],[]
"ตั้งอยู่ที่ตำบลเขาค่าย อำเภอสวี จังหวัดชุมพร มีการพบโบราณวัตถุประเภทเศษภาชนะดินเผาตกแต่งลายขูดขีดและเขียนสีแดง ใกล้เคียงกับภาชนะดินเผาประเภทซาหวิ่น – กาลานาย (Sa Huynh – Kalanay Related Pottery) 

",[],[]
"ตั้งอยู่ที่บ้านปากจั่น หมู่ 11 ตำบลปากจั่น อำเภอกระบุรี จังหวัดระนอง ลักษณะพื้นที่เป็นที่ราบมีแม่น้ำไหลผ่าน 2 สาย คือ คลองหลีก และคลองจั่น ทางด้านทิศตะวันตกติดกับแม่น้ำกระบุรีทำให้สามารถเดินทางออกสู่ทะเลอันดามัน พบร่องรอยหลักฐานที่มีลักษณะเป็นชุมชนโบราณ ซึ่งพบหลักฐานกระจายตัวอยู่ทั้งสองด้านของถนนเพชรเกษม ระหว่างหลักกิโลเมตรที่ 537 - 538 และอยู่ในบริเวณที่ทางรถไฟเก่าของทหารญี่ปุ่นสมัยสงครามโลกครั้งที่ 2 ตัดผ่าน ซึ่งคันดินทางรถไฟนี้ยังคงเหลือสภาพค่อนข้างสมบูรณ์ในบางจุด  ดำเนินการสำรวจเมื่อ พ.ศ.2550 และมีการขุดค้น 2 ครั้งได้แก่ ปีพ.ศ. 2553 และ พ.ศ.2560 หลักฐานทางโบราณคดีสำคัญ ได้แก่ ชิ้นส่วนภาชนะดินเผาลายกดประทับแบบซี่ฟันเฟือง (Rouletted Wares) ภาชนะดินเผาท้องถิ่น ลูกปัดแก้วจำนวนมาก ลูกปัดหินคาร์เนเลียน เศษเครื่องประดับทองคำ เศษแก้ว เศษแก้วหลอม เศษหินกึ่งมีค่า ตะกรัน ถ่าน แสดงพื้นที่ถึงการใช้ไฟ กระสุนดินเผา ดินเผาไฟ เป็นต้น  มีการพบเมล็ดข้าวขนาดสั้น สันนิษฐานว่าเป็นส่วนหนึ่งของเส้นทางข้ามคาบสมุทรในสมัยแรกเริ่มประวัติศาสตร์ทั้งยังมีการใช้งานในการเสด็จข้ามคาบสมุทรช่วงสมัยรัตนโกสินทร์ด้วย  กำหนดอายุสมัยอยู่ที่ พุทธศตวรรษที่ 5 – 8 อย่างไรก็ดีจากการศึกษาลำดับชั้นดินทางโบราณคดี พบว่ามีการใช้งาน 3 ระยะ ได้แก่ สมัยแรกเริ่มประวัติศาสตร์ 
สมัยรัตนโกสินทร์ (หนาแน่นช่วงสงครามโลกครั้งที่ 2) และสมัยปัจจุบัน 
",[],[]
"ตั้งอยู่ที่ตำบลกะเปอร์ อำเภอกะเปอร์ จังหวัดระนอง มีลักษณะพื้นที่ตั้งอยู่บนที่ราบสูง สภาพแวดล้อมเป็นลำคลองและป่าไม้ แหล่งโบราณคดีกะเปอร์ หรือวัดปทุมธารามราม ประกอบด้วยอาคารเสนาสนะที่เก่าแก่ อุโบสถ ศาลาการเปรียญ กุฏิ เจดีย์ มีพื้นที่รวมทั้งสิ้น 100 ไร่ โดยวัดปทุมธารารามสร้างขึ้นเมื่อประมาณปี พ. ศ. 2311 ชื่อวัดขนานนาม ตามลักษณะสภาพแวดล้อมได้รับวิสุงคามสีมา เมื่อปี พ.ศ. 2462 ทางทิศใต้ มีคลองบางปรุกว้าง
ประมาณ 10 เมตร ไหลผ่าน ซึ่งคลองดังกล่าวจะไหลลงสู่คลองกะเปอร์และออกสู่ทะเลอันดามัน
สภาพพื้นที่ของแหล่งโบราณคดีเป็นที่ราบ ที่มีการใช้ประโยชน์ในการทำการเกษตร แหล่งโบราณคดีนี้ได้รับการศึกษาด้วยการขุดค้นทางโบราณคดี เมื่อปี พ.ศ.2552  มีหลักฐานทางโบราณคดี ได้แก่ 
ชิ้นส่วนภาชนะดินเผาลายกดประทับแบบซี่ฟันเฟือง (Roulette Ware) ชิ้นส่วนภาชนะดินเผาพื้นเมือง ชิ้นส่วนขาภาชนะดินเผาสามขา โบราณวัตุประเภทลูกปัด อาทิ ลูกปัดแก้ว ลูกปัดหิน (คาร์เนเลียน อเมทิสต์ และควอตซ์) ลูกปัดดินเผา ลูกปัดทอง และลูกปัดที่ไม่สามารถระบุวัสดุ ก้อนแก้ว เศษแก้ว เศษทอง โบราณวัตถุประเภทโลหะที่มีลักษณะคล้ายใบมีด ดินเผาไฟ เมล็ดพืช แวดินเผา ชิ้นส่วนเครื่องประดับลักษณะคล้ายปิ่นปักผม และชิ้นส่วนดินเผาที่ระบุไม่ได้สันนิษฐานว่ามีอายุอยู่ในช่วง 2,000 – 3,000 ปีก่อน สมัยก่อนประวัติศาสตร์ถึงแรกเริ่มประวัติศาสตร์ กำหนดช่วงอายุไม่น้อยไปกว่าพุทธศตวรรษที่ 8         
",[],[]
"ตั้งอยู่ที่หมู่ 4 บ้านภูเขาทอง ตำบลกำพวน อำเภอสุขสำราญ จังหวัดระนอง  มีลักษณะพื้นที่เป็นภูเขาขนาดเล็กอยู่ริมถนนเพชรเกษม (ทางหลวงแผ่นดินหมายเลข 4) เดิมทางตะวันตกเฉียงเหนืออยู่ติดกับคลองนาพรุใหญ่ ซึ่งสามารถใช้ออกทะเลบริเวณคลองกล้วยสมัยโบราณ แต่มีการปรับสภาพแล้วในปัจจุบัน ในอดีตสันนิษฐานว่าเป็นพื้นที่ตอนในสุดของเวิ้งอ่าวสมัยแรกเริ่มประวัติศาสตร์ ที่มีลักษณะเป็นเนินเขาติดต่อกับที่ราบ มีความเหมาะสมในการเป็นพื้นที่ตั้งชุมชนริมชายฝั่งทะเล มีการขุดค้นทางโบราณคดี 3 ครั้งได้แก่ ช่วงปี พ.ศ.2548 – 2549 รวม 2 ครั้ง และปี พ.ศ.2558 อีก 1 ครั้ง ทั้งยังมีการสำรวจหลายรอบ ทำให้พบโบราณวัตถุสำคัญ
เป็นจำนวนมาก ได้แก่ ชิ้นส่วนภาชนะดินเผาแบบกดประทับลายซี่ฟันเฟือง (Rouletted ware) 
จำนวนมาก ชิ้นส่วนเครื่องถ้วยเปอร์เซีย (Basra Turquoise Ware) ภาชนะดินเผานำเข้า แบบมีลวดลายกดประทับ อาทิ ลายสัตว์ ลายดอกไม้ ขวดแก้วสีฟ้าอ่อน ทรงคล้ายภาชนะแบบแอมฟอรา (Amphora) มีจารึกอักษรพราหมี (อ่านได้ว่า อารยนราตนะ/เมารยอนาตนะ)  ภาชนะดินเผาท้องถิ่น ลูกปัดแก้วสีเดียว (Monochrome Beads หรือ Indo – Pacific beads) ที่มีหลากหลายสี ลูกปัดทองคำ ลูกปัดหินมีค่าจำพวกหินคาร์เนเลียน หินอาร์เกต หินควอตซ์ หินอาร์เมทิสต์ หินโอนิกซ์ เศษก้อนแก้ววัตถุดิบ ลูกปัดแก้วหลอมเป็นก้อน ชิ้นส่วนแก้ว ประติมากรรมหินสลักชิ้นส่วนภาชนะดินเผามีลายสวัสดิกะ หัวแหวนรูปสิงโตมีลายภัทรบิฐ ชิ้นส่วนตลับหิน เครื่องประดับทองคำ ต่างหูทองคำ ชิ้นส่วนฐานของภาชนะแบบมีปุ่มแหลม (Knobbed ware) 1 ชิ้น  หัวแหวนรูปบุคคล ตรีรัตนะ เศษภาชนะดินเผามีจารึกอักษาทมิฬ – พราหมี ภาษาทมิฬ (อ่านได้ว่า tur a o ซึ่งอาจมาจากคำว่า turavon ซึ่งแปลว่า “พระ”) และเศษภาชนะดินเผาส่วนปาก มีจารึกอักษรพราหมี (อ่านได้ว่า pi aa)  และตราประทับทองคำมีจารึกภาษาปรากฤต (อ่านว่า พฺรหสฺปติศรฺมสฺส นาวิกสฺส) และตราภัทรบิฐ กำหนดอายุในช่วงพุทธศตวรรษที่ 5 – 14 ซึ่งแหล่งโบราณคดีนี้ใช้งานหนาแน่นช่วงพุทธศตวรรษที่ 7 – 9 


",[],[]
ที่ตั้งอยู่ที่ตำบลช่องไม้แก้ว อำเภอทุ่งตะโก จังหวัดชุมพร พบหลักฐานทางโบราณคดีสำคัญคือ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery),[],[]
"ตั้งอยู่ที่หมู่ที่ 1 บ้านวัดสวี ตำบลสวี  อำเภอสวี จังหวัดชุมพร พระธาตุสวี หรือพระบรมธาตุสวี มีตำนานเล่าว่าครั้งหนึ่งพระเจ้าศรีธรรมาโศกราช เสด็จยกทัพมาถึงเขตอำเภอสวี ได้พบเหตุการณ์ประหลาด มีกาฝูงหนึ่งบินมาจับอยู่บนกองอิฐพากันส่งเสียงร้องและกระพือปีกอื้ออึง เมื่อรื้อกองอิฐออกก็พบฐานเจดีย์และพระบรมสารีริกธาตุ จึงทรงปฎิสังขรณ์พระเจดีย์ขึ้นและสมโภช 7 วัน 7 คืนแล้วขนานนามพระเจดีย์องค์นี้ว่า พระธาตุกาวีปีก (วีปีก เป็นภาษาปักษ์ใต้ หมายถึง กระพือปีก)ต่อมาจึงเรียกเพี้ยนสั้นลงว่า พระธาตุสวีตำนานยังเล่าว่า ก่อนที่พระเจ้าศรีธรรมาโศกราชจะเสด็จยกทัพกลับทรงเรียกหานายทหารที่สมัครใจจะอยู่ดูแลรักษาองค์พระธาตุ เผอิญมีทหารนายหนึ่งชื่อ เมือง รับอาสาพระองค์จึงรับสั่งให้ตัดศีรษะนายเมืองเพื่อเช่นสรวงเป็นดวงวิญญาณรักษาพระธาตุสืบไป โดยตั้งศาลไว้เรียกว่า ศาลพระเสื้อเมืองสำหรับวัดสวีมีประวัติว่าตั้งขึ้นเมื่อ พ.ศ.2325 ต่อมาในสมัยต้นรัชกาลที่ 6 ยอดพระธาตุได้หักพังลงมาจึงมีการบูรณะครั้งใหญ่และมีการทำนุบำรุงรักษาสืบมา มีหลักฐานที่สำคัญพระธาตุสวี, ระเบียงคด, ศาลพระเสื้อเมือง และหอระฆัง",[],[]
"ตั้งอยู่ที่ถนนชาติเฉลิม ตำบลเขานิเวศน์ อำเภอเมืองระนอง จังหวัดระนอง วัดสุวรรณคีรีวิหาร หรือวัดหน้าเมือง เป็นวัดแห่งแรกของจังหวัดระนอง เดิมมีชื่อว่า ""วัดสุวรรณคีรีทาราม"" ภายหลังกลายเป็นวัดร้างอยู่ระยะหนึ่งต่อมาในเดือนเมษายน ร.ศ. 109 (พ.ศ. 2434)พระบาทสมเด็จพระจุลจอมเกล้าเจ้าอยู่หัว รัชกาลที่ 5 เสด็จพระราชดำเนินประพาสหัวเมืองฝ่ายตะวันตกมีประกาศพระบรมราชโองการให้พระยารัตนเศรษฐี (คอชิมก๊อง ณ ระนอง) ต่อมารับพระราชทานบรรดาศักดิ์เป็นพระยาดำรงสุจริตมหิศรภักดี ผู้ว่าราชการจังหวัดระนอง เป็นผู้จัดสร้างพระอารามขึ้นใหม่ ณ สถานที่ปัจจุบัน และได้พระราชทานนามว่า ""วัดสุวรรณคีรีวิหาร"" ปรากฏตามพระบรมราชโองการ ฉบับวันที่ 2 ตุลาคม ร.ศ. 113 (พ.ศ. 2437) สิ่งก่อสร้างที่สำคัญภายในวัดได้แก่ เจดีย์  ชาวบ้านเรียกชื่อว่า ""พระเจดีย์ดาธุ"" สร้างถวายโดย ชาวพม่าที่ได้อพยพมาอยู่ในจังหวัดระนอง เป็นเจดีย์ที่ได้รับอิทธิพลศิลปะพม่า รูปทรงกลมตั้งอยู่บนฐานแปดเหลี่ยม ประกอบไปด้วยชุดฐานบัวซ้อนกัน 3 ชั้น มีซุ้มจระนำขนาดเล็กทั้ง 4 ทิศ เหนือขึ้นไปเป็นส่วนองค์ระฆังที่ตกแต่งด้วยเส้นลูกแก้วตรงกึ่งกลาง ถัดจากองค์ระฆังขึ้นไปเป็นเส้นลูกแก้วซ้อนกันหลายชั้น ส่วนยอดทำเป็นชุดบัวคว่ำบัวหงาย จากนั้นเป็นปลียอดครอบด้วยฉัตร และศาลาการเปรียญ มีลักษณะเป็นอาคารโถง มีมุขยื่นด้านหน้า หลังคาทรงจั่วซ้อนกันสองชั้น เป็นเครื่องไม้มุงกระเบื้องลอน ประดับใบระกา และหางหงส์ปูนปั้นมีไม้ฉลุลายประดับชายคาโดยรอบ พื้นปูด้วยกระเบื้องโบราณพิมพ์ลาย ถือเป็นอาคารที่มีความสวยงาม เรียบง่ายโดดเด่นเป็นเอกลักษณ์

",[],[]
"บ้านร้อยปีเทียนสือ สร้างขึ้นในสมัยรัชกาลที่ 5 ผู้เป็นจ้าวบ้านคือ ""ท่านเทียนสือ"" ซึ่งเป็นหลานเขยของ คอซู้เจียง เจ้าเมืองระนอง โดยนายเทียนสือได้แต่งงานกับ ""ฉ่ายหล่วน"" ซึ่งเป็นหลานสาวของพระยารัษฎานุประดิษฐ์ (คอซินบี้ณ ระนอง) เจ้าเมืองตรัง จึงได้สร้างบ้านหลังนี้ ในสมัยประมาณปี พ.ศ.2433 ตั้งอยู่ไม่ไกลจากค่าย ณ ระนอง การค้าของเทียนสือเจริญรุ่งเรือง ทำให้มีฐานะดีร่ำรวยมาก มีเรื่องเล่ากันว่าสมัยก่อน “เทียนสือจะชวนลูกหลานมานั่งนับเหรียญในสวนกลางบ้านและช่วยบรรจุในถุงผ้าใบที่ใช้ใส่แร่ดีบุกเก็บไว้ในบ้านมากมาย” ดังนั้น บ้านเทียนสือในอดีตจึงเปรียบเสมือนห้องคลังกลางใจเมืองระนอง",[],[]
แม่น้ำกระบุรี หรืออีกชื่อหนึ่งของคนในท้องถิ่นว่า แม่น้ำปากจั่น เป็นพรมแดนธรรมชาติของประเทศไทยและเมียนมาร์มีความยาวตลอดสายประมาณ70 กิโลเมตร มีต้นน้ำมาจากเทือกเขาตะนาวศรี ไหลผ่านพื้นที่อำเภอกระบุรี อำเภอละอุ่น และอำเภอเมือง จังหวัดระนองแม่น้ำกระบุรี เกิดจากแม่น้ำสายเล็ก ๆ 2 สาย คือ คลองหันกะเดียงกับคลองกระนัย ไหลมารวมกันในเขตอำเภอกระบุรี กลายเป็นแม่น้ำกระบุรี โดยที่แม่น้ำสองสายนั้นเกิดจากเทือกเขาตะนาวศรีและมีแม่น้ำปากจั่นไหลมารวมกันกับแม่น้ำกระบุรี แล้วไหลลงสู่ทะเลอันดามันในมหาสมุทรอินเดีย ซึ่งมีความยาวประมาณ 135 กิโลเมตร แม่น้ำสายนี้มีลักษณะ  พิเศษทางภูมิประเทศที่เป็นเอกลักษณ์ เรียกว่า ชวากทะเล หมายถึงบริเวณปากแม่น้ำมีระยะห่างระหว่างฝั่งทั้งสองค่อยๆขยายกว้างออกไปจนเป็นอ่าว อันเกิดจากแผ่นดินมีการยุบตัวลง มีอิทธิพลน้ำเค็มจากทะเลเข้าไปได้ สองฝั่งแม่น้ำจึงมีสภาพนิเวศแบบป่าชายเลนไปตลอดจนถึงเขตอำเภอละอุ่นบริเวณปากคลองละอุ่นจึงเริ่มเป็นบริเวณที่แม่น้ำมีความกว้างเป็นปรกติ ประชาชนทั้งสองฝั่งแต่เดิมเป็นคนพื้นเมืองปักษ์ใต้ หมู่บ้านที่อยู่ตรงข้ามกับอำเภอกระบุรี (เมืองตระในอดีต)คือหมู่บ้านมาราง หมู่บ้านตลิ่งชัน ขึ้นกับเมืองมะลิวัลย์ ซึ่งแต่เดิมเป็นดินแดนของราชอาณาจักรสยาม ได้เสียให้แก่อังกฤษไปในสมัยรัชกาลที่ 4 พร้อมกับเมืองมะริด ทวายและตะนาวศรี,[],[]
"งานประเพณีขึ้นถ้ำรับร่อ ปิดทองพ่อปู่หลักเมือง จัดขึ้นด้วยความร่วมมือระหว่าง องค์การบริหารส่วนจังหวัดชุมพร, องค์การบริหารส่วนตำบลท่าข้าม, คณะกรรมการในการจัดงาน และประชาชนในพื้นที่ เนื่องจากวัดเทพเจริญ (วัดถ้ำรับร่อ) ได้รับการประกาศเป็นโบราณสถานของชาติเมื่อปี พ.ศ. 2479 มีอายุยาวนานนับหลายร้อยปี ตั้งอยู่บนดินแดนประวัติศาสตร์เมืองเก่าอุทุมพร สิ่งที่สำคัญของสถานที่แห่งนี้ คือ พระพุทธรูปพ่อปู่หลักเมือง ถ้ำพระ ถ้ำอ้ายเตย์ ภาพเขียนบนผนังถ้ำอ้ายเตย์ และรอยพระพุทธบาทจำลอง โดยในถ้ำพระเป็นที่ประดิษฐานพระพุทธรูปปางมารวิชัย เป็นพระพุทธรูปเก่าแก่และศักดิ์สิทธิ์คู่บ้านคู่เมืองชุมพรมาแต่เดิม ชาวบ้านพากันเรียกพระพุทธรูปองค์นี้ว่า “พ่อปู่หลักเมือง” อันมีความหมายพอที่จะแยกได้สองประการ คือประการแรก เมืองชุมพรหรือเมืองอุทุมพร เดิมไม่มีเสาหลักเมือง เมื่อมีผู้มาถามหาเสาหลักเมือง คนสมัยก่อนก็จะพากันชี้บอกถึงพระพุทธรูปปู่หลักเมืองภายในถ้ำรับร่อว่าเป็น เสาหลักเมือง ประการที่สอง ประชาชนชาวเมืองเก่าต่างมีความศรัทธา เคารพเชื่อมั่น ในความศักดิ์สิทธิ์และเก่าแก่ของพระพุทธรูปปู่หลักเมืองว่า ย่อมจะอำนวยประโยชน์ โสตถิตผล ดลบันดาลให้เกิดความสุขความเจริญแก่ผู้ที่เคารพบูชา การจัดงานประเพณีขึ้นถ้ำรับร่อ ปิดทองพ่อปู่หลักเมืองนี้ นับเป็นการอนุรักษ์ สืบทอดวัฒนธรรมประเพณีเก่าแก่ และภูมิปัญญาท้องถิ่นให้คงอยู่สืบไป อีกทั้งยังเป็นการสร้างความสามัคคีให้กับคนในชุมชนท้องถิ่น ซึ่งได้กำหนดจัดให้มีขึ้นตามโบราณประเพณี หรือนับตามแบบสุริยุคติ ในวันแรม 14 ค่ำ เดือน 5 ของทุกปี โดยเมื่อถึงเทศกาลขึ้นถ้ำ บรรดาลูกหลานชาวเมืองเก่าที่ออกไปประกอบสัมมาชีพอยู่ตามสถานที่ต่าง ๆ ก็จะพากันกลับภูมิลำเนาเดิม เพื่อกราบไหว้บูชา และปิดทองพ่อปู่หลักเมืองกันปีละ 1 ครั้ง ตามความเชื่อ เพื่อขอศีลขอพรจากพ่อปู่หลักเมืองให้มีความสุขความเจริญตลอดไป ความเชื่อดังกล่าวมานี้ ยังฝังแน่นในความรู้สึกของชาวชุมพร และถือปฏิบัติกันมาจนกระทั่งทุกวันนี้",[],[]
"พื้นที่ป่าชายเลนบริเวณอ่าวทุ่งคา-สวี 17,375 ไร่ จัดว่าเป็นพื้นที่ป่าชายเลนผืนใหญ่ของทางฝั่งอ่าวไทย โดยมีป่าชายเลนที่อยู่ในสภาพดี ประมาณ 13,000 ไร่ และเสื่อมโทรมจากการใช้ประโยชน์เพื่อการเพาะเลี้ยงสัตว์น้ำ 4,375 ไร่ เป็นป่าที่ปกคลุมอยู่บนดินเลนริมฝั่งทะเล โดยเฉพาะปากแม่น้ำต่างๆ ปกติน้ำเค็มท่วมถึงและมีไม้เด่นที่มีการปรับตัวให้ขึ้นได้บนดินเลนที่อ่อนนิ่มและขาดออกซิเจนในดินโดยการมีรากค้ำยัน (prop root) รากหายใจ (pneumatophores) และพูพอน (buttress) ใบส่วนใหญ่มีสารเคลือบ (wax) เพื่อป้องกันการสูญเสียน้ำ บางชนิดมีต่อมขับเกลือที่โคนใบ",[],[]
ตามคัมภีร์ทางพุทธศาสนา ช่วงวันที่พระพุทธเจ้าเสด็จลงมาจากดาวดึงส์ หลังจากเสด็จไปโปรดพุทธมารดา ได้เสด็จลงมาด้วยบันได 3 บันได ได้แก่ บันไดแก้วสำหรับพระพุทธเจ้า อาจสื่อถึงความบริสุทธิ์ ไม่ยึดติดกับรูปลักษณ์ ขนาบด้วยบันไดทอง สำหรับพระอินทร์ที่เสด็จมาส่งพระพุทธเจ้าคู่กับบันไดเงินของพระพรหม แสดงให้เห็นถึงการยึดดยงกับกายเนื้อและกิเลสที่ยังสละไม่หมดของเทพ - เทวดาอื่นสะท้อนความเชื่อมโยงกับความต้องการของมนุษย์บนโลก,[],[]
วัตถุโดยทั่วไปที่มีทรงกลม เจาะรูตรงกลาง และร้อยเข้าด้วยกัน เพื่อตกแต่งร่างกายหรือสิ่งของ มีความทนทาน เคลื่อนย้ายสะดวก มีการผลิตกันเป็นสากล หรือผลิตกันโดยทั่วไปในหลายแหล่งอารยธรรม ผลิตขึ้นได้จากวัสดุหลายประเภท อาทิ กระดูก แก้ว หิน หินกึ่งมีค่า โดยเฉพาะการผลิตจากแก้ว มีสีสัน ขนาด และรูปทรงที่หลากหลาย โดยอาศัยส่วนผสมทางเคมีซึ่งทำให้เกิดสีที่แตกต่างกันออกไป ,[],[]
สังกัสสะนครในอดีต ตั้งอยู่เขตแคว้นปัญจาละ ปัจจุบันตั้งอยู่ ระหว่างเมืองลัคเนาว์กับเมืองอัครา ห่างจากเมืองกานปุรี 87 ไมล์ ห่างจากสาวัตถี 90 ไมล์ ปัจจุบันอยู่เขตอำ เภอฟารรุกขนาด รัฐอุตตรประเทศ ตามประวัติศาสตร์อินเดีย ได้กล่าวไว้ว่า สังกัสสะเป็นเมืองที่ ยิ่งใหญ่ มีพระพุทธศาสนาที่เจริญรุ่งเรือง พ.ศ. 1726 บรรดาพราหมณ์ยุยงราชาไชยจันทร์แห่งเมือง กาเนาช์ ยกทัพทำ ลายพุทธ เพราะเกรงว่าในอนาคตพุทธอาจจะเป็น ภัยต่อฮินดู สภาพที่ปรากฏปัจจุบันคือเป็นเศษกองอิฐ ดร. รามรุท สิงห์ นักประวัติศาสตร์ทางพระพุทธศาสนาแห่ง มหาวิทยาลัยมคธ รัฐหาร ได้กล่าวว่า พราหมณ์ถือว่าสังกัสสะเป็นเมือง ศักดิ์สิทธิ์แห่งหนึ่ง ซึ่งปรากฏในคัมภีร์รามายณะ เรียกว่า “สังคัสสะ”,[],[]
"ตั้งอยู่ที่หมู่ที่ 1 บ้านฝั่งแดง ตำบลหาดทราย อำเภอเมือง จังหวัดชุมพร พลเรือเอกพระเจ้าบรมวงศ์เธอกรมหลวงชุมพรเขตอุดมศักดิ์เป็นปูชนียบุคคล ซึ่งชาวชุมพร และชาวจังหวัดชายทะเลเคารพสักการะ และถือเป็นเจ้าพ่อของชาวเรือ พระองค์ทรงเป็นพระเจ้าลูกยาเธอในพระบาทสมเด็จฯ พระจุลจอมเกล้าเจ้าอยู่หัว ทรงพระนามเดิมว่าพระองค์เจ้าอาภากรเกียรติวงศ์ ประสูติเมื่อ พ.ศ.2423 ในเจ้าจอมมารดาโหมด ทรงสำเร็จการศึกษาวิชาการทหารเรือจากประเทศอังกฤษ ทรงปรับปรุงกิจการทหารเรือให้เข้าขั้นมาตรฐานสากล ทรงวางหลักสูตร และก่อตั้งโรงเรียนนายเรือ ทรงเป็นผู้บังคับการเรือและทรงบัญชาการฝึกนักเรียนนายร้อยด้วยพระองค์เอง นอกจากนั้นยังเป็นนักยุทธศาสตร์ ทรงก่อตั้งฐานทัพเรือบริเวณสัตหีบ ซึ่งเป็นรากฐานที่สำคัญของกองทัพเรือมาตั้งแต่บัดนั้น กรมหลวงชุมพรเขตรอุดมศักดิ์ สิ้นพระชนม์
เมื่อวันที่ 19 พฤษภาคม 2466 ด้วยโรคไข้หวัดใหญ่ รวมพระชนมายุได้ 44 พรรษา ชาวจังหวัดชุมพรมีความเชื่อมั่นว่าพระวิญญาณของพระองค์ทรงสถิตอยู่ ณ ตำหนักที่หาดทรายรี ยามใดที่จังหวัดชุมพรประสบภัยพิบัติพระวิญญาณของพระองค์จะทรงปกป้องคุ้มครองและขจัดปัดเป่าให้ผ่านพ้นไป พระองค์ทรงเป็นปูชนียบุคคลที่ชาวชุมพรเคารพสักการะ เป็นมิ่งขวัญกำลังใจของชาวชุมพร ทรงเป็นที่เคารพสักการะของชาวชุมพร ตั้งแต่ครั้งที่พระองค์นำทหารมาฝึกประลองยุทธที่หาดทรายรีต่อมาภายหลังได้สิ้นพระชนม์ ณ ที่แห่งนี้ จึงถือกันว่าหาดทรายรีเป็นสถานที่ส่วนพระองค์อันศักดิ์สิทธิ์
",[],[]
"กลองมโหระทึก (Bronze Kettle Drums/Dong song Drums) ลักษณะอันโดดเด่นของวัฒนธรรมดองซอน ประเทศเวียดนาม กำหนดอายุอย่างกว้างตั้งแต่ช่วงก่อนพุทธศตวรรษ 200 ปี – 
พุทธศตวรรษที่ 10 ซึ่งตรงกับช่วงก่อนประวัติศาสตร์ตอนปลาย – แรกเริ่มประวัติศาสตร์ในประเทศไทยหลายแห่ง ทุกภูมิภาค สำหรับพื้นที่ภาคใต้มีการพบไม่น้อยกว่า 19 ใบทั่วทั้งคาบสมุทร ครอบคลุมพื้นที่จังหวัดชุมพร, สุราษฎร์ธานี, นครศรีธรรมราช และสงขลา ซึ่งพบในพื้นที่ชายฝั่งตะวันออกทั้งหมด จากพื้นที่ศึกษาในจังหวัดชุมพร พบกลองมโหระทึกในพื้นที่แหล่งโบราณคดีเขาสามแก้ว จำนวน 5 ใบ แหล่งโบราณคดีบ้านในหยาน 1 ใบ แหล่งโบราณคดีปังหวาน (ริมตลิ่งแม่น้ำหลังสวน) 1 ใบ และชิ้นส่วนกลอง แหล่งโบราณคดีเขาเสก 1 ใบ รวมทั้งหมด 9 ใบในพื้นที่จังหวัดชุมพร 
",[],[]
"ภาชนะดินเผาเนื้อสีเทา มีการทาน้ำดิน เมื่อเผาบางครั้งจะออกเป็นสีดำ ตกแต่งด้วยวิธีการกดประทับ พบกระจายตัวในหลายพื้นที่บริเวณทางชายฝั่งตะวันออก และชายฝั่งตะวันออกเฉียงใต้ของอินเดีย สำหรับการกำหนดอายุ มีการศึกษา ที่ระบุไว้หลายช่วงจึงไม่ชัดเจน กำหนดโดยประมาณในช่วงพุทธศตวรรษที่ 2 – 10 พบภาชนะลายกดประทับแบบซี่ฟันเฟืองกระจายอยู่หลายพื้นที่ อาทิ แหล่งโบราณคดีบางกล้วยนอก, แหล่งโบราณคดีภูเขาทอง, แหล่งโบราณคดีกะเปอร์, แหล่งโบราณคดีปากจั่น จังหวัดระนอง แหล่งโบราณคดีในหยาน, แหล่งโบราณคดีถ้ำถ้วย และแหล่งโบราณคดีเขาสามแก้ว จังหวัดชุมพร เป็นต้น
",[],[]
"ภาชนะดินเผาแบบมีปุ่มแหลมทรงกรวยคว่ำที่ด้านในภาชนะ มีการพบในพื้นที่แหล่งโบราณคดีในประเทศอินเดีย และบังคลาเทศ กำหนดอายุได้ช่วงพุทธศตวรรษที่ 2 – 8  พบในพื้นที่ศึกษา จำนวน 4 แห่ง ได้แก่ แหล่งโบราณคดีถ้ำเสือ, แหล่งโบราณคดีภูเขาทอง, บริเวณใกล้เคียงแหล่งเรือโบราณหาดปากคลองกล้วย จังหวัดระนอง และแหล่งโบราณคดีเขาสามแก้ว จังหวัดชุมพร
",[],[]
ที่ตั้ง ตำบลปากตะโก อำเภอทุ่งตะโก จังหวัดชุมพร   ที่มาของชื่อปากน้ำตะโก มาจากชื่อคลองโก และชื่อต้นตะโก เป็นพื้นที่ที่ปากน้ำตะโกไหลลงสู่ทะเล บริเวณใกล้เคียงเป็นชุมชนชาวประมงพื้นบ้าน ชาวบ้านประกอบอาชีพเกษตรกรรมและประมงควบคู่กันไป นอกชายฝั่งมีเกาะน้อยใหญ่กว่า 10 เกาะ บางเกาะมีการทำสัมปทานรังนกอยู่ด้วย โดยชุมชนบริเวณนี้เป็นชาวไทย-จีน เช่นเดียวกับที่ปากน้ำชุมพร ดังปรากฏศาลเจ้าจีนอยู่ด้วย ในพื้นที่มีเรื่องราวเกี่ยวกับ “ไอ้ด่างบางมุด” ซึ่งเป็นจระเข้กินคน เข้ามากินคนบริเวณคลองปากน้ำตะโกถึงคลองบางมุด,[],[]
ชุมชนในตำบลหาดส้มแป้น อำเภอเมือง จังหวัดระนอง เป็นพื้นที่ราบท่ามกลางหุบเขา ไม่มีเขตติดต่อกับทะเล  แต่มีแหล่งต้นน้ำที่ไหลผ่านตัวเมืองจังหวัดระนอง  เดิมมีชาวจีนเข้ามาตั้งรกรากและหาแร่ดีบุก ซึ่งเป็นทรัพยากรหลักของเมืองระนองในอดีต สันนิษฐานว่าหาดส้มแป้น มาจากคำว่า “ห้วยซ้มเปียน”  ในภาษาจีน แปลว่าลึกเข้าไปในหุบเขา  คือ ลึกเข้าไปเพื่อไปหาแร่ในหุบเขา ซึ่งแร่ที่ว่านั้นก็คือ แร่ดีบุก ดังนั้นที่นี่จึงเคยเป็นชุมชนที่เกี่ยวข้องกับการทำเหมืองแร่มากว่า 100 ปี  นอกจากนี้ ยังมีชื่อเสียงด้านดินขาว ที่สามารถนำมาทำประโยชน์ได้หลายอย่าง หนึ่งในนั้นคือการทำเครื่องปั้นดินเผา  จึงมีการก่อตั้งกลุ่มเซรามิก และมีข้อสันนิษฐานว่าบริเวณนี้อาจเกี่ยวข้องกับเส้นทางข้ามคาบสมุทรเนื่องจากอยู่บริเวณทางเชื่อมระหว่างช่องเขาและที่ราบชายฝั่งทะเลตะวันตก,[],[]
สุวรรณภูมิ (Suvarnabhumi) หรือดินแดนทองคำที่ปรากฏชื่อในตำนาน นิทาน และคัมภีร์ในพุทธศาสนา ซึ่งกล่าวถึงดินแดนทองคำอันอุดมสมบูรณ์ ที่อาจเป็นคำเปรียบเปรยของดินแดนที่นำมาซึ่งความร่ำรวยของประชาชนในพื้นที่ จึงเป็นเหตุให้ผู้คนต่างถิ่นพยายามเดินทางมาเพื่อแสวงโชค อาทิเช่น กลุ่มนักเดินทางในประเทศอินเดียและจากประเทศจีนที่เดินทางมาเพื่อแลกเปลี่ยนทรัพยากรกับผู้คนท้องถิ่น หรือ แสวงหาทรัพยากรอันมีค่าจากธรรมชาติ ความสำคัญของดินแดนแห่งนี้มาจากธรรมชาติทั้งที่ตั้งและศักยภาพ จึงส่งผลให้ผู้คนต่างถิ่นอยากมาแลกเปลี่ยนสิ่งของและทำให้ผู้คนในท้องถิ่นได้รับวิทยาการใหม่ ๆ จนทำให้ดินแดนแห่งนี้มีความหลากหลายและพัฒนาการจนมาเป้นเมืองไทยในปัจจุบัน สำหรับการศึกษาในทางโบราณคดี สันนิษฐานว่า ได้แก่ ช่วงพุทธศตวรรษที่ 2 - 9 ,[],[]
ตั้งอยู่ที่บ้านในหยาน หมู่ที่ 6 ตำบลพะโต๊ะ อำเภอพะโต๊ะ จังหวัดชุมพร  อยู่บริเวณที่คลองปากทรง (คลองพะโต๊ะ) และคลองสอก(คลองเสาะ) ไหลมารวมเป็นแม่น้ำหลังสวน บริเวณพื้นที่โดยรอบแหล่งโบราณคดีเป็นพื้นที่ลาดเชิงเขา มีลักษณะเป็นช่องเขาที่เชื่อมไปยังพื้นที่ฝั่งตะวันตกของคาบสมุทรมลายู โดยสามารถใช้เป็นเส้นทางไปยังบ้านบกไฟและบ้านราชกรูดในจังหวัดระนอง ซึ่งอยู่ใกล้ชายฝั่งทะเล โบราณวัตถุสำคัญที่พบ ได้แก่ ลูกปัดดินเผา ขวานหินขัด เศษภาชนะดินเผาเนื้อดิน ชิ้นส่วนหน้ากลองมโหระทึกสำริด ลูกปัดแก้ว ลูกปัดแก้วที่หลอมติดกัน และมีรายงานว่าพบเศษภาชนะดินเผาเนื้อละเอียดคุณภาพดี ที่สันนิษฐานว่านำเข้ามาจากอินเดีย (fine grey pottery) ,[],[]
ที่ตั้ง ตำบลปากน้ำ อำเภอเมืองชุมพร จังหวัดชุมพร เป็นปากน้ำที่คลองท่าตะเภาไหลลงสู่ทะเล ห่างจากตัวเมืองชุมพรประมาณ 10 กิโลเมตร บริเวณใกล้เคียงเป็นท่าเทียบเรือและชุมชนชาวประมงขนาดใหญ่ โดยเป็นชุมชนชาวไทย-จีนไหหลำและแต้จิ๋วดั้งเดิม ดังปรากฏศาลเจ้าชาวจีนอยู่ในชุมชน มีแหล่งท่องเที่ยวที่โดดเด่น ได้แก่ เขามัทรี อนุสาวรีย์ยุวชนทหาร  และมาลิกเจดีย์บนเกาะมัตโพน เป็นต้น,[],[]
ตั้งอยู่ที่เชิงสะพานท่านางสังข์ ตำบลบางหมาก อำเภอเมือง จังหวัดชุมพร อนุสาวรีย์ยุวชนทหาร สร้างขึ้นโดยชาวจังหวัดชุมพร เพื่อรำลึกถึงวีรกรรมของยุวชนทหารที่ช่วยปกป้องบ้านเมืองในช่วงสงครามโลกครั้งที่ 2 ครั้งนั้นทหารญี่ปุ่นได้ยกพลขึ้นบก ที่บ้านแหลมดิน และหาดคอสน จังหวัดชุมพร เมื่อวันที่ 8 กรกฎาคม พ.ศ.2484 แล้วเคลื่อนกำลังไปตามถนนสายชุมพร - ปากน้ำ ร้อยเอกถวิล นิยมเสน ผู้บังคับหน่วยยุวชนทหารที่ 52 จึงได้นำกำลังยุวชนทหารเข้าปฏิบัติต่อต้านข้าศึกอย่างเหนียวแน่นบริเวณสะพานท่านางสังข์ จนสามารถตรึงกำลังข้าศึกให้อยู่กับที่ได้ กระทั่งได้รับคำสั่งให้ยุติการต่อสู้ อนุสาวรีย์แห่งนี้สร้างเสร็จเมื่อวันที่ 3 ธันวาคม พ.ศ.2524  ต่อมาใน พ.ศ.2527 จังหวัดชุมพรได้ทำการปรับปรุงอนุสาวรีย์ โดยสร้างประติมากรรมรูปยุวชนทหารขึ้นใหม่ให้มีขนาดหนึ่งเท่าครึ่งของคนจริง มีร้อยเอกนพดล สุวรรณสมบัติเป็นประติมากร รวมทั้งได้ปรับปรุงฐานอนุสาวรีย์ให้มีความเหมาะสมสวยงามยิ่งขึ้น  และมีการทำพิธีเปิดอนุสาวรีย์อย่างเป็นทางการในวันที่ 8 ธันวาคม พ.ศ.2533 โดยมีพลเอกชาติชาย ชุณนะวัณ นายกรัฐมนตรีในขณะนั้นเป็นประธาน และได้จัดให้มีพิธีวางพวงมาลาในวันที่ 8 ธันวาคมของทุกปี,[],[]
ภูเขารับร่อหรือเขาพระเป็นภูเขาหินปุนวางตัวตามแนวทิศเหนือ - ใต้ ยาว 2 กิโลเมตร กว้าง 1.25 กิโลเมตร ยอดเขาสูง 183 เมตร,[],[]
โบราณสถานภูเขารับร่อ (วัดเทพเจริญ) ตั้งอยู่ที่หมูที่ 4 บ้านท่าข้าม ตำบลท่าข้าม อำเภอท่าแซะ มีการพบภาชนะดินเผา ขวานหินขัด ยุคก่อนประวัติศาสตร์ พระพุทธรูปปูนปั้น 81 องค์ จิตรกรรมพระไสยาสน์ กำหนดอายุภาพรวมร่วมสมัยอยุธยา – รัตนโกสินทร์ ,[],[]
ตั้งอยู่ที่ตำบลบางนอน อำเภอเมืองระนอง จังหวัดระนอง สุสานเจ้าเมืองระนอง หรือสุสานคอชู้เจียง ณ ระนอง ชาวจีนฮกเกี้ยนที่มาจากเมืองเจียงจิวหู เป็นเจ้าภาษีนายอากร เป็นเจ้าเมืองระนองคนแรกที่มีบทบาทอย่างมากในการพัฒนาบ้านเมืองให้เจริญก้าวหน้าดำรงตำแหน่งการปกครองเป็นหลวงรัตนเศรษฐีพระรัตนเศรษฐี และพระยารัตนเศรษฐี ตามลำดับจนถึงสมัยพระบาทสมเด็จ พระจุลจอมเกล้าเจ้าอยู่หัวรัชกาลที่ 5 ได้พระราชทานตำแหน่งให้เป็นพระยาดำรงสุจริตมหิศรภักดี ซึ่งเป็นตำแหน่งสุดท้ายก่อนจะถึงแก่อสัญกรรมในวันพฤหัสบดี เดือน 7 ขึ้น 8 ค่ำ ปีมะเมียจัดวาศก ศักราช 1244 หรือ พ.ศ. 2425 พื้นที่สุสาน ในปัจจุบันเป็นที่ดินพระราชทานจากรัชกาลที่ 5 เพื่อเป็นเกียรติประวัติแก่ตระกูล ณ ระนองสุสานเจ้าเมืองระนองตั้งอยู่ที่ลาดเขาระฆังทองหันหน้าออกสู่ทะเล พื้นที่สุสานตกแต่งด้วยประติมากรรมศิลาแกรนิตลอยตัวรูปบุคคล รูปสัตว์ และประติมากรรมนูนสูงโดยรอบ ประติมากรรมเหล่านี้สันนิษฐานว่านำเข้ามาจากประเทศจีน ถือเป็นสุสานสำคัญที่เกี่ยวเนื่องกับบุคคลสำคัญทางประวัติศาสตร์ในด้านการพัฒนาด้านสังคมและเศรษฐกิจของเมืองระนอง จนกระทั่งมีความเจริญรุ่งเรื่องจนถึงทุกวันนี้ ทำให้ท่านเป็นที่รู้จักและเคารพนับถือของชาวระนองและจังหวัดใกล้เคียง มีอายุสมัยรัตนโกสินทร์ สร้างเมื่อปี พ.ศ. 2425 ประกาศขึ้นทะเบียนโบราณสถานในราชกิจจานุเบกษา เล่ม 116 ตอนพิเศษ 7 ง หน้า 1 วันที่ 22 มกราคม 2542 พื้นที่โบราณสถานประมาณ 12 ไร่ 2 งาน 98 ตารางวา,[],[]
"ตั้งอยู่ที่หมู่ที่ 1 บ้านขุนแสน ตำบลนาชะอัง อำเภอเมือง จังหวัดชุมพร วัดสามแก้ว มีประวัติความเป็นมาตามจารึกที่ฐานพระพุทธรูปประธานในอุโบสถสรุปความได้ว่า ในระหว่างพ.ศ.2467 - 2468 พระธรรมวโรดม (เช่ง อุตตโม)แห่งวัดราชาธิวาส ครั้งยังเป็นพระธรรมโกษาจารย์ กับหลวงศรีสุพรรณดิฐ (เผียน ชุมวรฐายี)นายอำเภอท่าแซะ จังหวัดชุมพร ในขณะนั้น ได้ร่วมมือกับทายกทายิกา ช่วยกันพัฒนาวัดสามแก้ว ซึ่งแต่เดิมเป็นวัดร้าง ให้กลับมีพระสงฆ์จำพรรษาดังแต่ก่อน โดยได้ช่วยกันถากถางปรับพื้นที่บริเวณวัด ซึ่งมีต้นไม้ขึ้นรกให้เป็นระเบียบเรียบร้อยมีการบริจาคทรัพย์สร้างเสนาสนะต่างๆ รวมทั้งสร้างอุโบสถจนสำเร็จ และได้รับพระราชทานวิสุงคามสีมาเมื่อวันที่ 1 มกราคม พ.ศ.2467 ในพระอุโบสถมีภาพจิตรกรรมฝาผนัง ฝีมือพระยาอนุศาสน์จิตรกร ช่างหลวงคนสำคัญในรัชกาลที่ 6 ซึ่งพระธรรมวโรดม (เช่ง อุตตโม)เจ้าอาวาสวัดราชาธิวาสได้เชื้อเชิญให้ท่านไปเขียนภาพให้ในระหว่าง พ.ศ.2471 - 2473 ดังปรากฎความตามจารึกที่ผนังด้านหลังพระพุทธรูปประธาน 
อนึ่ง ชื่อวัดสามแก้วพ้องกับชื่อแหล่งโบราณคดีเขาสามแก้วที่อยู่ใกล้เคียงในตำบลเดียวกัน แต่ในบริเวณวัดสามแก้ว ไม่ปรากฏหลักฐานทางโบราณคดีที่ร่วมสมัยเดียวกับที่พบในแหล่งโบราณคดีเขาสามแก้วแต่อย่างใด
",[],[]
พิพิธภัณฑสถานแห่งชาติ ชุมพรตั้งอยู่บริเวณศูนย์ราชการจังหวัดชุมพร ตำบลนาชะอัง อำเภอเมืองชุมพร จังหวัดชุมพร มีที่มาจากมติคณะรัฐมนตรีที่ให้กรมศิลปากรดำเนินการโครงการจัดตั้งพิพิธภัณฑสถานแห่งชาติ ประจำเมือง ตั้งแต่ปี พ.ศ.2535 เป็นต้นมา เพื่อให้ท้องถิ่นเกิดความรักความภาคภูมิใจในความเป็นมาของท้องถิ่นตน และจะได้ร่วมกันรักษามรดกวัฒนธรรมที่มีค่าให้คงอยู่สืบไป จากนั้นในปี พ.ศ.2537 ผู้ว่าราชการจังหวัดชุมพร (นายประยูร พรหมพันธ์)ได้มอบที่ดินจำนวน 7 ไร่เศษ ณ พื้นที่ตำบลนาชะอัง อำเภอเมือง จังหวัดชุมพรให้แก่กรมศิลปากร เพื่อดำเนินการก่อตั้งพิพิธภัณฑสถานแห่งชาติ ชุมพร พิพิธภัณฑสถานแห่งชาติชุมพร เป็นพิพิธภัณฑ์ประวัติศาสตร์ที่จัดแสดงโบราณวัตถุศิลปวัตถุ โดยจัดแสดงนิทรรศการถาวร แบ่งออกเป็น 8 หัวข้อ ได้แก่ (1) ข้อมูลที่เกี่ยวข้องกับจังหวัดชุมพร (2) เรื่องราวสมัยก่อนประวัติศาสตร์ของชุมพร (3) พัฒนาการช่วงต้นประวัติศาสตร์ของชุมพร (4) เรื่องราวสมัยประวัติศาสตร์ (5) ชุมพรกับสงครามโลกครั้งที่ 2 และวีรกรรมของยุวชนทหาร (6) เรื่องราวธรรมชาติวิทยาและมรดกของจังหวัดชุมพร (7) เรื่องราวเกี่ยวกับพระเจ้าบรมวงศ์เธอ กรมหลวงชุมพรเขตอุดมศักดิ์ และ (8) เรื่องราวของชุมพรกับเส้นทางผ่านของพายุไต้ฝุ่นเกย์,[],[]
ตั้งอยู่ที่หมู่ 1 ตำบลปากตะโก อำเภอทุ่งตะโก จังหวัดชุมพร เป็นหนึ่งในแหล่งท่องเที่ยวทางธรรมชาติที่มีชื่อเสียงของจังหวัดชุมพร อยู่ใกล้กับปากน้ำทุ่งตะโกซึ่งเป็นที่ตั้งของหมู่บ้านชาวประมง หาดอรุโณทัยเป็นหาดรูปโค้งมีความยาวประมาณ 6 กิโลเมตร ประกอบด้วยหาดทรายสีขาว ถัดจากชายหาดขึ้นไปเป็นทิวสน เมื่อน้ำลงจะเห็นสันทรายโผล่ขึ้นมาเป็นแนวกว้าง จากบริเวณหาดอรุโณทัยสามารถมองเห็นเกาะต่างๆที่อยู่ไม่ไกลจากฝั่ง เช่น เกาะพิทักษ์ และเกาะมะพร้าว เป็นต้น  นอกจากนี้ บริเวณหาดอรุโณทัยยังเป็นที่ตั้งของศาลพระเจ้าบรมวงศ์เธอ กรมหลวงชุมพรเขตอุดมศักดิ์อีกด้วย ,[],[]
ตั้งอยู่ที่ตำบลปังหวาน อำเภอพะโต๊ะ จังหวัดชุมพร มีลักษณะพื้นที่เป็นที่ราบริมตลิ่งแม่น้ำปังหวาน มีการพบโบราณวัตถุเป็นจำนวนมาก ได้แก่ กลองมโหระทึก ภาชนะแบบมีสัดส่วนดีบุกสูง (High Tin bronze) ลูกปัดแก้ว ลูกปัดคาร์เนเลียนคาดเส้นสี (Etched bead) กำไลหินควอตซ์ เครื่องประดับทองคำ แม่พิมพ์ขวาน เป็นต้น ,[],[]
ที่ตั้ง ตำบลบางแก้ว อำเภอละอุ่น จังหวัดระนอง ลักษณะ พื้นที่ปากคลองละอุ่น เป็นจุดที่คลองละอุ่นไหลลงสู่แม่น้ำกระบุรี โดยปากคลองละอุ่นเป็นปากคลองขนาดใหญ่ที่สุดนับตั้งแต่ปากจั่นถึงปากน้ำระนอง มีเขาฝาชีเป็นจุดหมายตาสำคัญ ไม่อยู่ในชายฝั่งทะเลเปิดจึงเป็นท่าเรืออย่างดีได้ ในสมัยสงครามโลกครั้งที่สอง ละอุ่นเป็นปลายทางของทางรถไฟสายคอคอดกระ ซึ่งกองทัพญี่ปุ่นได้สร้างขึ้นเพื่อเป็นเส้นทางลำเลียงของกองทัพจักรวรรดิญี่ปุ่นระหว่างสงครามโลกครั้งที่ 2 (พ.ศ.2484-2488) ข้ามจากฝั่งอ่าวไทยสู่ทะเลอันดามันนอกเหนือไปจากทางรถไฟสายมรณะ (หนองปลาดุก-ด่านพระเจดีย์สามองค์-ตานพยูซะยะ) โดยเริ่มจากอำเภอเมืองชุมพร จังหวัดชุมพร ตามแนวถนนเพชรเกษมในปัจจุบัน ผ่านปากจั่น ทับหลี และเขาฝาชี เริ่มสร้างเมื่อปี พ.ศ.2486 และเริ่มรื้อถอนในปี พ.ศ.2488 มีความยาวทั้งสิ้น 90 กิโลเมตร ปัจจุบันถูกรื้อถอน เหลือหลักฐานบางส่วนตามแนวทางรถไฟ ซึ่งปัจจุบันคือตามแนวถนนเพชรเกษมตั้งแต่ชุมพร ปากจั่น และละอุ่น ทั้งนี้ แนวทางรถไฟดังกล่าวเคยมีโครงการริเริ่มจะสร้างขึ้นตั้งแต่สมัยรัชกาลที่ 4 แต่ก็มิได้มีการสร้างแต่อย่างใด,[],[]
ตั้งอยู่ที่บ้านเขาฝาชี หมู่ที่ 4 ตำบลบางแก้ว อำเภอละอุ่น จังหวัดระนอง มีลักษณะเป็นภูเขาที่มีรูปทรงสันฐานคล้ายกับฝาชี จึงเป็นที่มาของชื่อภูเขา มีความสูงจากระดับน้ำทะเลปานกลาง 259 เมตร พื้นที่บริเวณเขาฝาชีเคยเป็นที่ตั้งค่ายทหารญี่ปุ่นในช่วงสมัยสงครามโลกครั้งที่ 2 บนยอดเขาเป็นจุดชมทัศนียภาพแม่น้ำกระบุรี และสามารถมองเห็นจุดที่แม่น้ำกระบุรีไหลมาบรรจบกับคลองละอุ่น ซึ่งแม่น้ำกระบุรีเป็นพรมแดนธรรมชาติแบ่งเขตแดนระหว่างไทยกับเมียนมา ดังนั้นจากจุดชมวิวจึงมองเห็นทิวเขาในฝั่งเมียนมาด้วย นอกจากนี้ยังเป็นจุดที่สามารถชมทะเลหมอกในยามเช้า ซึ่งสามารถพบได้บ่อยครั้งในช่วงฤดูฝน และเป็นจุดชมพระอาทิตย์ตกยามเย็นที่สวยงามมากอีกแห่งของจังหวัดระนอง การเดินทาง จากตัวเมืองระนอง ใช้ทางหลวงหมายเลข 4 (ถนนเพชรเกษม) เส้นทางไปจังหวัดชุมพร ประมาณ 28 กิโลเมตร และเมื่อข้ามสะพานข้ามคลองละอุ่น ให้ตรงต่อไปอีกประมาณ 2 กิโลเมตร จะพบทางขึ้นเขาฝาชีอยู่ทางซ้ายมือ เป็นถนนลาดยาง มีความคดโค้ง แต่ไม่ชันมาก ระยะทางประมาณ 3 กิโลเมตร ถึงจุดชมวิวเขาฝาชี โดยมีระยะทางทั้งหมดห่างจากตัวเมืองระนองประมาณ 33 กิโลเมตร,[],[]
"ตั้งอยู่ที่ริมถนนเพชรเกษม หมู่ 1 ตำบล จ.ป.ร. อำเภอกระบุรี จังหวัดระนอง จารึกพระปรมาภิไธยย่อและพระนามาภิไธยย่อสลักอยู่บนก้อนหินที่ตั้งอยู่บนยอดเนินริมถนนเพชรเกษม ปัจจุบันมีการสร้างศาลาคลุมจารึกและปรับปรุงภูมิทัศน์โดยรอบ  พระปรมาภิไธย ย่อ จปร.สลักขึ้นเมื่อพระบาทสมเด็จพระจุลจอมเกล้าเจ้าอยู่หัวเสด็จประพาสรอบแหลมมลายูเมื่อ ร.ศ.109 (พ.ศ.2433) เพื่อตรวจราชการแผ่นดินและความเป็นอยู่ของราษฎร พระองค์ได้เสด็จพระราชดำเนินโดยขบวนช้างและม้าจากเมืองชุมพรมายังเมืองกระ (กระบุรี) และเมื่อเสด็จมาถึงแนวเขตแดนระหว่างจังหวัดชุมพรและจังหวัดระนอง พระองค์ได้ทรงสลักพระปรมาภิไธยย่อ จปร. ไว้บนก้อนศิลา นอกจากนี้ยังมีพระปรมาภิไธยและพระนามาภิไธยย่ออื่น ได้แก่ ภปร. (ภูมิพลอดุลยเดช ปรมินทร) สก. (สิริกิติ์) และ สธ. (สิรินธร)  

",[],[]
"เป็นซากเรือรบของญี่ปุ่นสมัยสงครามโลกครั้งที่ 2 ซึ่งในระหว่างสงครามกองทัพญี่ปุ่นได้ใช้พื้นที่ในตำบลปากจั่น อำเภอกระบุรี เป็นท่าเรือเพื่อส่งกำลังบำรุงไปยังประเทศพม่า  ซากเรืออยู่บริเวณสะพานข้ามแม่น้ำละอุ่นจะสังเกตเห็นได้ในเวลาน้ำลง
",[],[]
เมืองเก่าระนอง ตามประกาศคณะกรรมการอนุรักษ์และพัฒนากรุงรัตนโกสินทร์และเมืองเก่า ประกาศเมื่อวันที่ 12 พฤษภาคม พ.ศ. 2560 มีพื้นที่ 1.67 ตารางกิโลเมตร องค์ประกอบเมืองที่สำคัญของเมืองเก่าระนอง ประกอบด้วย ที่หมายตาที่สำคัญ ได้แก่ เขานิเวศน์ เนื่องจากเป็นที่ตั้งของสถานที่สำคัญจำนวนมาก เช่น พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว ศาลากลางจังหวัด (หลังเก่า) พระราชวังรัตนรังสรรค์จำลอง และหอพระเก้าเกจิ เป็นต้น นอกจากนี้ภายในเมืองเก่าระนองยังมีจุดหมายตารองที่เป็นสถานที่สำคัญของเมือง ได้แก่ หอพระเก้าเกจิ พระราชวังรัตนรังสรรค์จำลอง วัดสุวรรณคีรีวิหาร วัดอุปนันทาราม ศาลเจ้าต่ายเต๊เอี๋ย ศาลหลักเมืองระนอง และอนุสาวรีย์พระยาดำรงสุจริตมหิศรภักดี (คอซู้เจียง) ย่านประวัติศาสตร์ที่สำคัญและมีคุณค่าของเมืองระนอง จึงแบ่งออกเป็น 2 ย่าน ได้แก่ ย่านการค้าบริเวณถนนท่าเมือง ถนนเรืองราษฎร์ และถนนทวีสินค้า ประกอบด้วยอาคารตึกแถวแบบโคโลเนียล ซึ่งเป็นอาคารที่มีลักษณะทางสถาปัตยกรรมที่ผสมผสานศิลปสถาปัตยกรรมแบบจีนและยุโรป และย่านศูนย์ราชการ ซึ่งมีศาลากลางจังหวัด (หลังเก่า) และพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เป็นศูนย์กลางย่าน มีอาคารสำนักงานและบ้านพักข้าราชการที่มีรูปแบบสถาปัตยกรรมแบบโคโลเนียลจำนวนมาก โดยเฉพาะอย่างยิ่งอาคารที่ตั้งอยู่บริเวณริมถนนดับคดี,[],[]
"จังหวัดระนอง หรือเมืองแร่นอง เดิมเป็นหัวเมืองเล็กๆ มีฐานะเป็นเมืองขึ้นของเมืองชุมพร มาตั้งแต่สมัยกรุงศรีอยุธยาเป็นราชธานีของไทย โดยแบ่งการปกครองออกเป็น 2 เมือง คือ เมืองระนอง และเมืองตระ ซึ่งอยู่ในการปกครองของเมืองชุมพร เจ้าเมืองมีบรรดาศักดิ์เป็นหลวง เรียกชื่อตามนามเมืองว่า ""หลวงระนอง"" ครั้นต้นสมัยกรุงรัตนโกสินทร์ มีชาวจีนฮกเกี้ยน ชื่อ "" คอซู้เจียง "" ได้ยื่นขอประมูลอากรดีบุกในเขตเมืองระนองและเมืองตระ ซึ่งพระบาทสมเด็จพระนั่งเกล้าเจ้าอยู่หัวทรงโปรดอนุญาตพร้อมกับพระราชทานบรรดาศักดิ์ให้คอซู้เจียงเป็น หลวงรัตนเศรษฐี ดำรงตำแหน่งนายอากรเมืองตระ และ เมืองระนอง ในปี 2397 ตำแหน่งเจ้าเมืองระนองว่างลง เนื่องจากหลวงระนองป่วยถึงแก่กรรม พระบาทสมเด็จพระจอมเกล้าเจ้าอยู่หัวทรงพระกรุณาโปรดเกล้าฯ พระราชทานสัญญาบัตรเลื่อนบรรดาศักดิ์ หลวงรัตนเศรษฐี (คอซู้เจียง) ขึ้นเป็นพระรัตนเศรษฐี เป็นเจ้าเมืองระนอง เมื่อพม่าตกเป็นเมืองขึ้นของอังกฤษ และรัฐบาลอังกฤษได้จัดการปกครองหัวเมือง ที่ได้ไปจากพม่าเข้มงวดกวดขันขึ้น โดยลำดับมาถึงเขตต่อแดนพระราชอาณาเขตทางทะเลตะวันตก ในเวลาต่อมาพระบาทสมเด็จพระจอมเกล้าเจ้าอยู่หัวทรงมีพระราชดำริว่าเมืองระนองและเมืองตระ เป็นเมืองขึ้นอยู่ในเมืองชุมพรจะรักษาราชการทางชายแดนไม่สะดวก จึงโปรดฯ ให้ยกเมืองตระและเมืองระนอง เป็นหัวเมืองจัตวาขึ้นตรงต่อกรุงเทพมหานครและทรงพระกรุณาโปรดเกล้าฯให้เลื่อนบรรดาศักดิ์พระรัตนเศรษฐี (คอซู้เจียง) ขึ้นเป็นพระยารัตนเศรษฐี เป็นผู้ว่าราชการเมืองระนอง เมื่อ พ.ศ. 2405 และ ในปี พ.ศ. 2420 สมัยพระบาทสมเด็จ พระจุลจอมเกล้าอยู่หัว ได้รับพระราชทานบรรดาศักดิ์เป็นพระยาดำรงสุจริตมหิศรภักดี ระนองมีฐานะเป็นหัวเมืองอิสระ และต่อมาได้ยกฐานะเป็นจังหวัดและได้มีการยุบเมืองตระเป็นอำเภอ เรียกว่าอำเภอกระบุรี โดยให้ขึ้นกับจังหวัดระนองตั้งแต่นั้นมา ระนองในอดีตนั้นมีความสำคัญในฐานะที่เป็นเมืองดีบุก เมืองชายแดน เมืองคอคอดกระ และเมืองเสด็จประทับแรม จังหวัดระนองเป็นจังหวัดภาคใต้ตอนบน ด้านทิศตะวันตกติดกับทะเลอันดามันและสาธารณรัฐแห่งสหภาพเมียนมา โดยมีระยะทางห่างจากกรุงเทพมหานคร ประมาณ 568 กิโลเมตร มีพื้นที่ประมาณ 3,324.60. ตารางกิโลเมตร และมีอาณาเขตติดต่อกับจังหวัดใกล้เคียง ดังนี้  ทิศเหนือ ติดต่อกับ จังหวัดชุมพร ทิศใต้ ติดต่อกับ จังหวัดพังงา และจังหวัดสุราษฎร์ธานี ทิศตะวันออก ติดต่อกับ จังหวัดชุมพร และจังหวัดสุราษฎร์ธา ทิศตะวันตก ติดต่อกับ สาธารณรัฐแห่งสหภาพเมียนมา และทะเลอันดามัน",[],[]
"จังหวัดชุมพรมีชื่อปรากฏตั้งแต่ปีพุทธศักราช 1098 ในตำนานพระธาตุเมืองนครศรีธรรมราชฉบับของหอสมุดแห่งชาติ โดยมีความว่า เมืองชุมพรนั้นมีฐานะเป็นเมืองสิบสองนักษัตรของนครศรีธรรมราช ใช้รูปแพะเป็นตราเมือง เป็นเมืองหน้าด่านฝ่ายเหนือเพราะอยู่ทางตอนบนของภาคใต้ การเดินทางโดยทางบกจำเป็นต้องผ่านเมืองชุมพร ในปีพุทธศักราช 1997 แผ่นดินสมเด็จพระบรมไตรโลกนาถปรากฏในกฎหมายตราสามดวงว่า เมืองชุมพรเป็นเมืองตรีอาณาจักรฝ่ายใต้ของกรุงศรีอยุธยาจนถึงพุทธศักราช 2459 จึงมีฐานะเป็นจังหวัดในมณฑลสุราษฏร์ธานี จังหวัดชุมพร แบ่งเขตการปกครอง เป็น 8 อำเภอ 70 ตำบล 737 หมู่บ้าน

",[],[]
"น้ำร้อนรักษะวารินบ่อน้ำร้อนรักษะวารินเกิดจากอิทธิพลของรอยเลื่อนระนอง โดยพบโครงสร้างทางธรณีวิทยาที่เป็นรอยคดโค้ง รอยเลื่อนและรอยแตกในกลุ่มหินแก่งกระจานจำนวนมาก ทำให้เกิดพุน้ำร้อนหลายแห่งในพื้นที่จังหวัดระนอง ซึ่งบ่อน้ำร้อนรักษะวารินก็เป็นหนึ่งในจำนวนนั้น  ปัจจุบันเป็น.......
นอกจากนี้ยังมีการค้นพบหลักฐานทางโบราณคดีประเภทเครื่องมือหินและร่องรอยการผลิตเครื่องมือหินในบริเวณบ่อน้ำร้อนรักษะวาริน จึงทำให้สันนิษฐานว่าบริเวณนี้เคยเป็นแหล่งผลิตเครื่องมือหินยุคก่อนประวัติศาสตร์ และมีการเรียกแหล่งโบราณคดีนี้ว่า แหล่งโบราณคดีสวนสาธารณะรักษะวาริน 

",[],[]
"อำเภอเมืองระนอง  จังหวัดระนอง พระที่นั่งรัตนรังสรรค์คือ พลับพลาที่ประทับในพระบาทสมเด็จพระจุลจอมเกล้าเจ้าอยู่หัว ก่อสร้างเมื่อปี พ.ศ. 2433 โดยพระยารัตนเศรษฐี(คอซิมก๊อง) เจ้าเมืองระนองขณะนั้น เมื่อคราวเสด็จฯประพาสหัวเมืองแหลมมลายูและหัวเมืองปักษ์ใต้ฝั่งทะเลตะวันตก จากนั้นมีการบูรณะดัดแปลงและใช้เป็นที่ประทับของพระบาทสมเด็จพระเจ้าอยู่หัว รัชกาลที่ 6 และรัชกาลที่ 7 รวมถึงใช้เป็นศาลากลางจังหวัดในเวลาต่อมา ซึ่งยังคงปรากฎร่องรอยของฐานและบันไดพระที่นั่งรัตนรังสรรค์หลังเดิม ปัจจุบันบริเวณนี้เป็นที่ประดิษฐานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 ชาวเมืองเรียกกันว่า ""เนินประวัติศาสตร์""",[],[]
"ตั้งอยู่ที่บ้านเกาะแก้ว หมู่ 4 ตำบลปากตะโก อำเภอทุ่งตะโก จังหวัดชุมพร ภายในวิทยาลัยประมงชุมพรเขตอุดมศักดิ์ มีลักษณะพื้นที่เป็นถ้ำขนาดเล็กบริเวณเชิงเขา จำนวน 3 ถ้ำ จำแนกพื้นที่ทางธรณีสัณฐาน
เป็นแหล่งโบราณคดีบนภูเขาหินปูนเตี้ยบนที่ราบน้ำทะเลขึ้นถึง มีลักษณะทางกายภาพเป็นเพิงผาหมาแหงน ตั้งอยู่ทางตอนเหนือของเขาหมาแหงน บริเวณโดยรอบเป็นที่ราบเชิงเขา ทางตอนเหนือของเขาหมาแหงนมีคลองตะโกไหลผ่าน ทางตอนใต้ของเขาหมาแหงนมีคลองโชนไหลผ่าน โดยไหลจากเทือกเขาตะวันตกสู่ชายฝั่งทะเลตะวันออก ไหลรวมกันที่คลองปากน้ำตะโก และลงสู่ทะเลบริเวณอ่าวท้องครก ห่างจากชายฝั่งทะเลประมาณ 8 กิโลเมตร 
ถ้ำถ้วย และเขาครก อยู่ในพื้นที่ใกล้เคียงกัน คือ บริเวณปากน้ำตะโก มีลักษณะเป็นเพิงผาถ้ำ 
บริเวณโดยรอบมีลักษณะเป็นที่ราบน้ำขึ้นถึง หลังแนวเขตกลุ่มหินดินดานไปทางตะวันตก ด้านแนวหลังกลุ่มหิน พบเป็นพื้นที่ป่าชายเลนบริเวณปากน้ำตะโก แหล่งโบราณคดีตั้งอยู่ห่างจากทะเลเล็กน้อย มีการพบเศษภาชนะท้องถิ่นและเศษภาชนะจากดินแดนภายนอก ได้แก่ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะทรงไหสีดำและสีแดง (Black and red jar) และเศษภาชนะดินเผาลายกดประทับแบบซี่ฟันเฟือง (Rouletted Wares) ลูกปัดคาร์เนเลียน และลูกปัดแก้ว ชิ้นส่วนกระดูกสัตว์ ชิ้นส่วนกระดูกมนุษย์ และเปลือกหอย มีการพบภาชนะดินเผาในสมัยหลังเป็นภาชนะเนื้อแกร่งจากกลุ่มเตาฉีสือ กำหนดเชิงเทียบได้พุทธศตวรรษที่ 17 – 19 ในภาพรวมของแหล่งโบราณคดีกำหนดอายุได้เป็น 2 ระยะ กำหนดอายุทางวิทยาศาสตร์ได้ประมาณพุทธศตวรรษที่ 3 – 4 และพุทธศตวรรษที่ 17 – 19   
",[],[]
พื้นที่บริเวณคอคอดกระ เป็นผืนแผ่นดินที่กิ่วหรือแคบที่สุดในแหลมมลายู ระยะทางประมาณ 44 กิโลเมตร พื้นที่ด้านตะวันตกของบริเวณคอคอดกระ ตั้งอยู่ในเขตปกครองของเมืองตระ มาแต่เดิม ผืนแผ่นดินส่วนที่แคบที่สุดระหว่างทะเลตะวันตกและทะเลตะวันออกแห่งนี้ มีภูเขาสลับซับซ้อนมีทางลัดผ่านช่องเขาเพียงสายเดียว ในสมัยโบราณคอคอดกระ มีความสำคัญเป็นเส้นทางที่สำคัญทางเดียวที่พม่าใช้เป็นเส้นทางเดินทัพ ยกมาตีหัวเมืองปักษ์ใต้ฝั่งทะเลตะวันออก เมื่อฝรั่งเศสคิดจะขุดคลองกระจากเมืองตระไปออกเมืองชุมพร เพื่อความสะดวกรวดเร็วในการเดินเรือจากยุโรปไปเมืองจีนในแผ่นดินพระบาทสมเด็จพระจอมเกล้าเจ้าอยู่หัวคอคอดกระจึงมีความสำคัญมากขึ้น หากสามารถขุดคลองได้สำเร็จ เรือเดินทะเลจากยุโรป จะผ่านคลองไปเมืองจีนได้ โดยไม่ต้องอ้อมแหลมมลายู ผลประโยชน์ทางการค้าของอังกฤษทางเมือง ปีนังและสิงคโปร์ และความจำเป็นทางด้านการทหารของอังกฤษ คงมีผลให้ไทยต้องเสียดินแดนทางแหลมมลายู ด้วยเหตุดังกล่าวประกอบกับการขุดคลองกระ จึงจำเป็นต้องขุดแม่น้ำกระบุรี ซึ่งเป็นเส้นกั้นพรมแดนไทยกับพม่าของอังกฤษให้กว้างลึกเข้าไปในดินแดนอันอยู่ในอำนาจของอังกฤษด้วย เมื่ออังกฤษไม่ยอม จึงขุดคลองคอคอดกระไม่ได้ ความคิดที่จะขุดคลองกระ จึง ล้มเลิกไป อังกฤษจึงได้กำหนดเป็นข้อผูกพันไว้ในสนธิสัญญาระหว่างไทยกับอังกฤษมิให้ไทยขุดคลองดังกล่าวโดยไม่ได้รับความเห็นชอบจากของอังกฤษก่อน การขุดคลอง ณ บริเวณคอคอดกระ มีผลตอบแทนทางเศรษฐกิจสูง แต่กระทบต่อความมั่นคง ของชาติทางด้านการทหาร บริเวณคอคอดกระเหมาะสมแก่การขุดคลองเพียงไร คุ้มค่าในการลงทุน แค่ไหนเป็นเรื่องที่ควรแก่การศึกษา คอคอดกระจึงยังอยู่ในความสนใจทั้งทางราชการและประชาชนมาจนถึงปัจจุบัน,[],[]
หาดประพาส ตั้งอยู่ในเขต อุทยานแห่งชาติแหลมสน เป็นหาดทรายกว้างใหญ่ เต็มไปด้วยทิวสนและลานหญ้าที่กว้างใหญ่ อยู่ปากคลองกำพวนซึ่งมีป่าชายเลนสมบูรณ์ การเดินทางใช้ทางหลวงแผ่นดินหมายเลข 4 ผ่านอำเภอสุขสำราญมา 3 กิโลเมตร จะพบทางแยกขวามือเข้าไปอีก 10 นาที เป็นที่ตั้งของหน่วยพิทักษ์อุทยานแห่งชาติที่ หส.1 (หาดประพาส),[],[]
เทพองค์สำคัญในศาสนาฮินดู และมีบทบาทในศานาพุทธ พระอินทร์เป้นเทพแห่ง สวรรค์และสายฝน ประทานความชุ่มชื้นให้แก่โลก รวมทั้งเป็นเทพประจำทิศตะวันออก มักปรากฏการณ์พระอินทร์ในพุทธประวัติ ชาดก และเรื่องเล่าพื้นบ้านหลายฉบับในประเทศไทย ,[],[]
"ที่ตั้งบ้านถ้ำตาทอง หมู่ที่ 7 ตำบลเขาค่าย อำเภอสวี จังหวัดชุมพร ลักษณะพื้นที่เป็นถ้ำบนภูเขาหินปูนลูกโดด ข้อมูลทางโบราณคดีดังนี้โบราณวัตถุที่สำคัญ ได้แก่ ภาชนะดินเผา ชิ้นส่วนภาชนะดินเผา ชิ้นส่วนภาชนะสามขา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนกระดูกมนุษย์ กำไลหิน ขวานหิน แท่งเหล็ก ลูกปัดหินคาร์เนเลียน ลูกปัดหินอาเกต    
",[],[]
ตั้งอยู่ที่บ้านปลายคลองถ้ำทุน หมู่ที่ 5 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนเขาหินปูนลูกโดด สูงกว่าระดับพื้นดิน 30 เมตร มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร พบโบราณวัตถุประเภทเศษภาชนะดินเผา (Sa Huynh – Kalanay Related Pottery) ลูกปัดคาร์เนเลียน และชิ้นส่วนกระดูกสัตว์//,[],[]
พบหลักฐานยุคก่อนประวัติศาสตร์เป็นจำนวนมาก บริเวณพื้นที่อำเภอละอุ่น โดยมีการพบหลักฐานหลายประเภท อาทิ เศษภาชนะดินเผา ชิ้นส่วนกระดูกมนุษย์ ชิ้นส่วนกระดูกสัตว์ เปลือกหอย และเครื่องประดับเป็นต้น ,[],[]
"แต่เดิมพื้นที่ตำบลร่อนทองเคยเป็นส่วนหนึ่งของเมืองกำเนิดนพคุณ ต่อมาเมื่อมีการปฏิรูปการปกครองจึงถูกตั้งเป็นอำเภอบางสะพาน โดยบริเวณนี้เป็นพื้นที่ที่มีการขุดพบแร่ทองคำเป็นจำนวนมาก การขุดและร่อนทองในอำเภอบางสะพานครั้งแรกเกิดขึ้นสมัยพระเจ้าอยู่หัวบรมโกศ โดยมีเรื่องเล่าต่อกันมาว่า ในปี พ.ศ. 2289 ผู้ตั้งเมืองกุยได้ส่งทองร่อนหนัก 3 ตำลึง ถวายพระเจ้าอยู่หัวบรมโกศ พระองค์จึงเกณฑ์ไพร่จำนวน 2,000 กว่าคน ไปร่อนทองที่บางสะพานเป็นเวลาปีเศษ ได้ทองคำหนัก 90 ชั่งเศษ คิดเป็นน้ำหนัก 54 กิโลกรัม หรือ 3,600 บาทในสมัยนั้น จากนั้นนำทองทั้งหมดไปแผ่เป็นทองแผ่นใหญ่หุ้มยอดมณฑป พระพุทธบาทสระบุรี",[],[]
"ตำนานเจ้าแม่ร่อนทองเป็นตำนานอธิบายถึงที่มาของภูมิประเทศและชื่อบ้านนามเมืองบริเวณเขาสามแก้ว โดยตำนานนี้แบ่งออกเป็น 2 สำนวนด้วยกัน สำนวนแรกกล่าวถึงหญิงสาวที่มีรูปโฉมงดงามนามว่า นางทองร่อน 
นางทองร่อนอาศัยอยู่แถบคลองท่าตะเภา วันหนึ่งมีชายต่างถิ่นมาสู่ขอนาง 4 คน นางต้องการทดสอบความจริงใจของชายทั้งสี่คนนั้นจึงถามว่าหากนางเสียชีวิตไปคนทั้งสี่จะทำบุญให้นางอย่างไร ชายสองคนแรกเป็นเศรษฐี จึงกล่าวว่าจะสร้างโลงทองประดับเพชรนิลจินดา และจะหุงข้าวหาอาหารเลี้ยงคนในงานศพนางอย่างดี ส่วนสองคนหลังเป็นคนยากจน จึงบอกว่าจะตายตามนางไป และจะนำกระดูกนางมาแขวนคอรำลึกถึงนาง นางทองร่อนไม่สามารถตัดสินใจได้ว่าควรเลือกชายคนใด จึงเกิดความเศร้าตรอมใจเสียชีวิต ชายทั้งสี่จึงทำตามคำที่ให้ไว้ โดยเศรษฐีได้อุทิศทรัพย์สินมีค่าให้นางตามคำที่ให้ไว้ ทำให้บริเวณดังกล่าวมีทรัพย์สินตกอยู่จำนวนมาก ส่วนชายคนที่สี่นำกระดูกนางไปให้พระฤๅษีชุบชีวิต เมื่อนางฟื้นชีวิต นางจึงเลือกชายคนที่สามซึ่งเลือกตายตามนางไป ชายคนที่สี่เกิดความโมโหจึงทุบตีฤๅษีลื่นล้ม เกิดเป็นเขาหราด (แปลว่าลื่นล้มในภาษาถิ่นใต้) ส่วนที่ที่เผาศพนางทองร่อนเรียกว่าบ้านนาชะอัง (สันนิษฐานว่าคำว่าชะอัง มาจากคำว่าฉะอึง แปลว่ากระดูกในภาษาเขมร) สำนวนที่สองเล่าว่านางทองร่อนตั้งบ้านเรือนอยู่ริมคลองสามแก้ว มีลูกสาวเป็นคนสวย จึงมีชาวอินเดียและอังกฤษจะแล่นเรือมาสู่ขอลูกสาวนางทองร่อน แต่เผอิญเรือล่ม ทรัพย์สินที่ขนมาด้วยจึงจมลงในแม่น้ำ ทำให้บริเวณดังกล่าวมีทรัพย์สินอยู่เป็นจำนวนมากทำให้ชาวบ้านมาร่อนหาทองคำและหาของมีค่าบนภูเขาตั้งแต่อดีต
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง เป็นแหล่งโบราณคดีประเภทถ้ำ มีหลักฐานทางโบราณคดีกระจายตัวอยู่บ้างโบราณวัตถุที่สำคัญ อาทิ เครื่องมือหินกะเทาะ หินลับ เศษภาชนะดินเผา  ชิ้นส่วนกระดูกมนุษย์ ชิ้นส่วนกระดูกสัตว์ อุลกมณี ชิ้นส่วนภาชนะดินเผาสามขา เป็นต้น 
",[],[]
ได้แก่พื้นที่ในวงเหนือและในวงใต้ อำเภอละอุ่น จังหวัดระนอง มีส่วนติดต่อกับกลุ่มพื้นที่แหล่งโบราณคดีเขาทะลุ บริเวณทางตะวันตกของจังหวัดชุมพร ซึ่งมีลักษณะเป็นภูมิประเทศแบบคาสน์ (เทือกเขาหินปูน) มีการพบแหล่งโบราณคดีเป้นจำนวนมาก อย่างน้อย 30 แหล่งโบราณคดีช่วงสมัยก่อนประวัติศาสตร์ จนถึงสมัยแรกเริ่มประวัติศาสตร์ มีการเจอเศษภาชนะดินเผา ชิ้นส่วนกระดูกมนุษย์ เครื่องมือหิน เครื่องประดับ ชิ้นส่วนกระดูกสัตว์ เป็นต้น ,[],[]
"เมื่อประมาณ 200 ปีเศษ มีผู้หลบหนีจากเจ้าหน้าที่จาก อำเภอไชยา จ.สุราษฎร์ธานี ชื่อตาคงขาว ตาคงดำ มาอาศัยอยู่ที่เขาค่าย ซึ่งอยู่ทางทิศใต้ของตำบลเขาทะลุ ต่อมาจึงได้ขยายพื้นที่เข้ามาในที่ราบหุบเขาและสมัยนั้นเก็บภาษี 4 บาท ซึ่งก็นับว่าเป็นจำนวนมากในสมัยนั้น ประชาชนที่ยากจนไม่มีเงินจ่าย จึงได้หลบหนีมาสมทบกัน จนกระทั่งมีจำนวนเพิ่มมาก ประมาณ 200 คน เดิมตำบลเขาทะลุขึ้นอยู่กับจังหวัดระนอง แต่การคมนาคมไม่สะดวกจึงได้โอนมาขึ้นกับอำเภอสวี จังหวัดชุมพร เมื่อวันที่ 17 เมษายน 2493 สาเหตุที่เรียกว่า ""ตำบลเขาทะลุ"" มีภูเขาสูงและมีรูทะลุมองเห็นในระยะไกลและโดดเด่น จึงได้เรียกชื่อตามลักษณะของภูมิประเทศและความเป็นเอกลักษณ์ว่า ""ตำบลเขาทะลุ"" มาจนถึงปัจจุบันนี้ สำหรับหลักฐานทางโบราณคดี พบว่าด้วยลักษณะที่เป็นเทือกเขาหินปูนจึงมีเพิงผาถ้ำจำนวนมาก พบหลักฐานทางโบราณคดีจำนวนมากในพื้นที่ดังกล่าว ซึ่งเชื่อมต่อกับบริเวณในวงของจังหวัดระนองอกด้วย",[],[]
"อำเภอกระบุรีเคยมีฐานะเป็นเมืองจัตวาขึ้นต่อเมืองชุมพร ในสมัยกรุงศรีอยุธยาเป็นราชธานี ผู้มีตำแหน่งเป็นเจ้าเมืองกระบุรี ไม่มีหลักฐานแน่ชัดว่าเป็นใคร แต่เล่าลือต่อ ๆ กันมาว่า เจ้าเมืองกระคนแรก ชื่อ ""แก้ว"" เป็นชาวเมืองนครศรีธรรมราชได้มาตั้งหลักฐานเป็นนายบ้านปกครองดูแลทุกข์สุขของราษฎรในแถบนั้น ภายหลังได้พบกระตัวหนึ่ง ในแม่น้ำปากจั่น (กระนี้รูปร่างคล้ายเต่า) สถานที่ตั้งเมืองกระครั้งแรกตั้งอยู่ที่ตำบลปากจั่น อำเภอกระบุรี ขณะนี้เรื่องสถานที่ตั้งพอจะยืนยันได้ เพราะยังมีดินเป็นเชิงเทินที่ตั้ง ศาลาว่าการเมือง และยังมีคูเมืองปรากฏเป็นหลักฐานที่จะสังเกตได้อยู่ในขณะนี้ ครั้งต่อมาเมื่อ พ.ศ.2427 ได้ย้ายตัวเมืองกระมาอยู่ที่ตำบลน้ำจืด (บริเวณเทศบาลตำบลน้ำจืดในขณะนี้) และมีพระอัษฎงคตทิศรักษา(คอซิมบี้ ณ ระนอง) เป็นเจ้าเมืองคนแรกและคนสุดท้าย เมืองกระในสมัยพระอัษฎงคตทิศรักษา เป็นผู้ว่าราชการเมือง จากพระราชหัตถเลขาของพระบาทสมเด็จพระจุลจอมเกล้าเจ้าอยู่หัว  ดังนี้ เหตุที่ย้ายตัวเมืองจากตำบลปากจั่น ก็ทราบเหตุผลจากพระราชหัตถเลขาฉบับนั้นเหมือนกันว่า ""ความคิดพระอัษฎงค์ ที่ยกเมืองมาตั้งที่น้ำจืดนี้ เพื่อให้เรือใหญ่ขึ้นถึงได้ การค้าขายจะได้ติดและระยะนี้คลองกว้าง ถ้าชักคนลงมาติดได้ที่นี่ การที่จะข้ามไปข้ามมากับฟากอังกฤษจะยากขึ้นหน่อยหนึ่ง หาไม่โจรผู้ร้ายหนีข้ามไปข้ามมาได้ง่าย อีกประการหนึ่งที่แถบนี้ มีทำเลที่ทำนากว้าง ถ้าติดตั้งเป็นบ้าน เป็น เมือง ก็จะ เป็นที่    ทำมา หากินได้มาก เดี๋ยวนี้ ขัดอยู่อย่างเดียวแต่เรื่องที่คนไม่มีพอแก่ภูมิที่เท่านั้น"" เมืองกระบุรี  ได้ยกฐานะลงเป็นอำเภอกระบุรี ในจังหวัดระนอง เมื่อได้จัดการปกครองเป็นมณฑล จังหวัด อำเภอ ตำบล หมู่บ้าน ราวปี พ.ศ.2439  มีหลวงจันทร์ภักดีสีหราชรองเมือง (ย้อย ธนบัตร) เป็นนายอำเภอคนแรก และมีฐานะเป็นอำเภอจนกระทั่งบัดนี้",[],[]
พลเรือเอก พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ ประสูติเมื่อวันที่ 19 ธันวาคม 2423 ทรงเป็นพระเจ้าลูกยาเธอ ในพระบาทสมเด็จพระจุลจอมเกล้าเจ้าอยู่หัว และ เจ้าจอมมารดาโหมด ในปี 2439 เสด็จไปศึกษาวิชาการทหารเรือ ณ ประเทศอังกฤษ ตลอดระยะเวลาที่พระองค์ทรงศึกษาอยู่นั้น ทรงมีพระวิริยะอุตสาหะจนผลการ ศึกษาปรากฏอยู่ในขั้นดีเยี่ยมและมีพระจริยวัตรที่งดงามเป็นที่รักใคร่ของครู อาจารย์ เป็นที่ยอมรับนับถือของชาวอังกฤษที่ได้ศึกษาอยู่ในคราวเดียวกัน เมื่อทรงสำเร็จการศึกษาเป็นนายทหารสัญญาบัตรในราชนาวีอังกฤษแล้ว ได้เสด็จกลับเข้ารับราชการในกระทรวงทหารเรือ ในปี 2443 รับพระราชทานยศเป็น “นายเรือโท ผู้บังคับการ” ในตำแหน่งนายธงผู้บัญชาการกรมทหารเรือ ปี 2448 ทรงดำรงตำแหน่งเจ้ากรมยุทธศึกษาทหารเรือ ทรงปรับปรุงการศึกษาของโรงเรียนนายเรือให้เจริญก้าวหน้ามากขึ้น ทำให้ทหารเรือไทยมีความรู้ ความชำนาญ สามารถเป็นครู และเป็นผู้บังคับบัญชาได้โดยไม่ต้องพึ่งพาชาวต่างประเทศ ด้วยพระกรณียกิจตลอดระยะเวลาที่ทรงรับราชการทหารเรือ ส่งผลให้กองทัพเรือมีความเจริญก้าวหน้า สามารถทำหน้าที่รั้วของชาติทางทะเลได้อย่างเข้มแข็งสืบต่อมา กองทัพเรือจึงได้ประกาศขนานพระนามเป็น “องค์บิดาของทหารเรือไทย” และกำหนดให้วันที่ 19 พฤษภาคมของทุกปี อันเป็นวันคล้ายวันสิ้นพระชนม์ของพระองค์ เป็น “วันอาภากร” โดยกำหนดจัดกิจกรรมต่าง ๆ เพื่อเทิดพระเกียรติและน้อมรำลึกในพระกรุณาคุณของพระองค์เป็นประจำทุกปี,[],[]
ถ้ำอ้ายเตย์ เป็นถ้ำที่อยู่ทางด้านตะวันออกสุดปากถ้ำหันหน้าไปทางทิศใต้ สภาพทั่วไปภายในถ้ำถูกดัดแปลงเพื่อใช้เป็นสถานที่ใช้ทำวิปัสสนากรรมฐานละเป็นแหล่งท่องเที่ยวของวัด ด้วยการนำไฟฟ้ามาใช้ในถ้ำเพื่อให้แสงสว่าง ผนังด้านหนึ่งของถ้ำมีภาพจิตรกรรมรูปพระไสยาสน์ สูงจากพื้นถ้ำประมาณ 40 เซนติเมตรขนาดภาพพระไสยาสน์ยาวประมาณ 4.80 เมตร กว้าง 2 เมตร การเขียนภาพพระไสยาสน์อยู่ในแนว ตะวันตกเฉียงใต้-ตะวันออกเฉียงเหนือ พระเศียรหันสู่ทิศตะวันตกเฉียงใต้ พระพักตร์หันไปทางทิศตะวันออก การเขียนภาพใช้วิธีการตัดเส้นสีแดง ดำเป็นโครงร่างรอบองค์พระ ลงสีเป็นส่วนๆ พระเศียรและพระเกศลงสีดำ พระพักตร์ พระกรลงสีขาว พระวรกายครองผ้ากาสาวพัสตร์ สีเหลืองส้ม พระพักตร์ค่อนข้างเป็นเหลี่ยม ไม่แสดง รายละเอียดพระเนตร พระนาสิก พระโอษฐ์บนพระพักตร์ พระอุษณีษะนูนสูงต่อด้วยเปลวรัศมีซึ่งลงสีขาวตัดเส้นสีดำส่วนปลายพระบาทไม่ชัดเจน มีเรื่องเล่าว่า เมื่อเสร็จจากการสร้างพระพุทธรูปหลักเมืองแล้ว มีทรัพย์สินเงินทองที่ประชาชนนำร่วมกันสร้างเหลืออีกมาก จึงนำมามาฝังไว้ที่ถ้ำแห่งนี้ ซึ่งอยู่ใกล้กับถ้ำพระ แล้วเขียนรูปพระไสยาสน์ลงสีไว้ที่ผนังถ้ำ รวมทั้งได้เขียนภาพบุคคลบริเวณปลายฝ่าพระบาท ชาวบ้านเล่าลือต่อกันมาว่าบุคคลผู้นี้อยู่เพื่อเฝ้าสมบัติเรียกกันว่า ไอ้เตบ้าง อ้ายเตย์บ้าง ลบเท่าใดก็ไม่หมด ทำให้มีผู้รู้เท่าไม่ถึงการณ์เอาผ้าชุบน้ำมาทดลองลบสี และยังมีปริศนาลายแทงที่ว่า ไอ้เต ไอ้เต เอาลูกใส่เปล เอาตีนคาใน น้ำมันสองขวด ค่อยนวดไป ผู้ใดคิดได้ อยู่ใต้ได้เต มีผู้เชื่อตามลายแทงหาสมบัติในถ้ำ แต่ไม่มีผู้ใดได้ไป เพราะเมื่อมาขุดก็จะถูกงูใหญ่ไล่กัดบ้างถูกเสียงลึกลับไส่ตะเพิดบ้าง,[],[]
สมัยพระบาทสมเด็จพระปรเมนทรมหาอานันทมหิดล (รัชกาลที่ 8) เกิดสงครามโลกครั้งที่ 2 หรือสงครามมหาเอเชียบูรพาขึ้น บริเวณพื้นที่จังหวัดชุมพรได้รับผลกระทบในฐานะพื้นที่ชัยภูมิที่เชื่อมต่อระหว่างฝั่งตะวันออกไปยังฝั่งตะวันตกหรือเป็นทางเข้าไปสู่ดินแดนพม่าที่อยู่ในอิทธิพลของประเทศอังกฤษ เหตุการณ์สำคัญ ได้แก่ วีรกรรมยุวชนทหาร โดยมีเหตุปะทะกันเมื่อ 8 ธันวาคม พ.ศ.2484 พื้นที่จังหวัดชุมพรหลังเกิดเหตุปะทะกับกองทัพญี่ปุ่นแล้ว ยังคงมีความสำคัญและได้รับความสนใจในเชิงยุทธศาสตร์จากกองทัพญี่ปุ่น ใช้เป็นเส้นทางข้ามไปยังฝั่งตะวันตกโดยใช้เส้นทางสาย ชุมพร - กระบุรี – ระนอง ในการขนส่งเสบียง และยุทโธปกรณ์ แต่การใช้ถนนทำให้เกิดความล่าช้า จึงเริ่มต้นการก่อสร้างทางรถไฟข้ามไปยังจังหวัดระนอง เพื่อข้ามไปยังดินแดนพม่า มีการสำรวจพื้นที่ร่วมระหว่างฝ่ายไทยและญี่ปุ่น จนลงนามข้อตกลงเกี่ยวกับการสร้างทางรถไฟผ่านคอคอดกระ เมื่อ 31 พฤษภาคม พ.ศ.2486 และในปีนี้อีกตั้งแต่เดือนมิถุนายน ถึงพฤศจิกายน รวมระยะเวลา 6 เดือน มีการสร้างทางรถไฟแล้วเสร็จยาว 90 กิโลเมตร สะพาน 31 สะพาน สถานี 7 สถานี ได้แก่ วังไผ่ ท่าสาร ปากจั่น ทับหลี กระบุรี คลองลำเลียง และเขาฝาชี มีการใช้งานรวม 10 จากนั้นถูกฝ่ายสัมพันธมิตรโจมตีทางอากาศ และโดยรื้อถอดออกไปช่วงปลายสงครามโลกครั้งที่ 2 และหลังจากสงครามโลกครั้งที่ 2   การสร้างทางรถไฟสำหรับลำเลียงยุทโธปกรณ์และเสบียง แสดงให้เห็นถึงศักยภาพของพื้นที่ที่มีความเหมาะสมทั้งที่ราบ และระยะทางสำหรับเดินทางข้ามคาบสมุทร ไม่จำเป็นต้องอ้อมแหลมมลายู   ,[],[]
"""ศรีธรรมาโศกราช"" หมายถึง ตำแหน่งของกษัตริย์ผู้ปกครองนครศรีธรรมราชและเป็นผู้อุปถัมภ์พุทธศาสนาเช่นเดียวกับพระเจ้าอโศกมหาราช มีการสืบทอดอำนาจต่อเนื่องมาจนกระทั่งูกลายเป็น ""ราชวงศ์"" ของผู้ครองนครศรีธรรมราช เมื่อนครศรีธรรมราชถูกรวบไว้ในอำนาจของกรุงศรีอยุธยาคำว่า ""ศรีธรรมาโศกราช"" จึงได้กลายมาเป็นทำเนียบนามของเจ้าเมืองต่างๆ ทั้งที่ ""นครศรีธรรมราษ"" และ ""ไม่ใช่นครศรีธรรมราช"" ",[],[]
พระธรรมโกศาจารย์ เป็นสมณศักดิ์สำหรับพระราชาคณะชั้นธรรม ปัจจุบันพระราชทานเฉพาะแก่พระเถระฝ่ายมหานิกาย โดยพระธรรมวโรดม นามเดิม เซ่ง ฉายา อุตฺตโม เป็นพระภิกษุฝ่ายธรรมยุติกนิกาย ดำรงสมณศักดิ์เป็นพระราชาคณะเจ้าคณะรองคณะใต้ อดีตเจ้าอาวาสวัดราชาธิวาสราชวรวิหาร มีภูมิลำเนาเดิมอยู่บ้านทะเลน้อย ตำบลปากคลอง อำเภอควนขนุน จังหวัดพัทลุง เกิดเมื่อวันที่ 2 มกราคม พ.ศ. 2423 ได้บรรพชาเป็นสามเณร ที่วัดมัชฌิมาวาส (จังหวัดสงขลา) แล้วย้ายไปอยู่วัดคงคาสวัสดิ์ ในจังหวัดพัทลุง ต่อมาท่านลาสิกขาบท จน พ.ศ. 2442 จึงอุปสมบทที่วัดวัง จังหวัดพัทลุง ในปีเดียวกันนั้นเจ้าคณะมณฑลนครศรีธรรมราชได้มาตรวจการคณะสงฆ์ ได้คัดเลือกพระภิกษุ 7 รูป ให้ศึกษาที่มหามกุฏราชวิทยาลัย เพื่อจะได้กลับมาสอนเผยแพร่ภาษาไทยที่ภูมิลำเนาของตน พระเซ่งเป็นรูปหนึ่งที่ได้รับคัดเลือกไปด้วย ในช่วงแรกได้จำพรรษาที่วัดมกุฏกษัตริยารามราชวรวิหาร ต่อมาพระเจ้าน้องยาเธอ กรมหมื่นวชิรญาณวโรรส โปรดให้ย้ายมาอยู่วัดบวรนิเวศวิหาร ได้ช่วยเหลืออุปฐากพระองค์จนได้รับแต่งตั้งเป็นพระครูฐานานุกรม พ.ศ. 2452 ท่านได้ทำทัฬหีกรรมที่วัดบวรนิเวศ ได้รับฉายาว่า อุตฺตโม,[],[]
พระยาอนุศาสน์จิตรกรเกิดเมื่อวันที่ 23 ตุลาคม ปี 2414 ที่ตําบลวัดราชบูรณะ อําเภอพระนคร ซึ่งเป็นผู้มีผลงานโดดเด่นด้านจิตรกรรมตามวัดวาอารามต่างๆ เช่น ภาพชาดกในพระวิหารหลวงจังหวัดนครปฐม ภาพตัดขวางแสดงพระปฐมเจดีย์องค์เดิม ที่วัดพระปฐมเจดีย์ ภาพเรื่องรามเกียรติ์ ในพระที่นั่งบรมพิมาน และระเบียงวัดพระศรีรัตนศาสดาราม ภาพเขียนสีน้ำมันบนกุฏิสมเด็จฯ วัดเทพศิรินทราวาส เป็นต้น นอกจากความสามารถทางด้านจิตรกรรมแล้ว พระยาอนุศาสน์จิตรกรยังเป็นผู้สร้างฉาก และออกแบบเครื่องแต่งกายให้กับบทละครเรื่องต่างๆ ที่พระบาทสมเด็จพระมงกุฎเกล้าเจ้าอยู่หัวทรงแสดง ผลงานชิ้นเอกของท่าน คือภาพพงศาวดาร การกู้เอกราชของสมเด็จพระนเรศวร ในวิหารวัดสุวรรณดาราราม จังหวัดพระนครศรีอยุธยา เนื่องจาก ท่านลงนาม “พระยาอนุศาสนจิตรกร” ไว้ใต้ภาพทุกภาพ ต่างจากงานเขียนภาพประกอบในหนังสือที่จะมีตรา “จ” อยู่ในวงกลมเล็กๆ ลักษณะคล้ายลายประจํายามที่มุมภาพ,[],[]
"คำว่า ""ละอุ่น"" ในอำเภอละอุ่นมาจากชื่อนายอุ่น คนแรกที่เข้ามาอยู่ โดยอพยพมาจากภาคอีสาน ซึ่งชาวบ้านเรียกกันว่า ""ตาลาวอุ่น"" หรือ ""ลาวอุ่น"" ซึ่งเป็นคำที่คนทางภาคใต้ใช้เรียกคนอีสานว่า ""ลาว"" ต่อมาเมื่อเป็นชุมชนจึงมีการเรียกชื่อชุมชนว่า ""ลาวอุ่น"" และต่อมาจึงกร่อนคำเหลือเพียง ""ละอุ่น"" โดยอำเภอละอุ่น ตั้งอยู่ทางทิศเหนือของจังหวัดระนอง ห่างจากตัวจังหวัดระนอง ตามถนนสายหาดส้มแป้น - บางพระใต้ ระยะทาง 32 กิโลเมตร และตามถนนเพชรเกษม - ละอุ่น แยกกิโลเมตรที่ 30 ระยะทาง 43 กิโลเมตร มีอาณาเขตชายฝั่งริมทะเลด้านตะวันตกติดต่อประเทศสาธารณรัฐเมียนมา อำเภอละอุ่นตั้งอยู่ทางตอนกลางของจังหวัด มีอาณาเขตติดต่อกับอำเภอและจังหวัดใกล้เคียง ดังนี้ ทิศเหนือ ติดต่อกับอำเภอกระบุรี ทิศตะวันออก ติดต่อกับอำเภอสวีและอำเภอหลังสวน (จังหวัดชุมพร) ทิศใต้ ติดต่อกับอำเภอพะโต๊ะ (จังหวัดชุมพร) และอำเภอเมืองระนอง ทิศตะวันตก ติดต่อกับอำเภอเมืองระนองและแม่น้ำกระบุรี ฝั่งตรงข้ามแม่น้ำคือเขตตะนาวศรี (ประเทศสาธารณรัฐเมียนมา)",[],[]
สะพานท่านางสังข์มีตำนาน คือมีสามีภรรยาคู่หนึ่งอาศัยอยู่ริมน้ำ จนมาวันหนึ่งนางสังข์ผู้เป็นภรรยาเจ็บท้องคลอดลูกตอนเวลาดึก สามีจึงรีบไปตามหมอตำแยมาทำคลอด ในขณะที่สามีเดินทางไปตามหมอนั้นต้องผ่านคลองที่มีน้ำเชี่ยว ทำให้ต้องว่ายน้ำข้ามคลองเพื่อไปตามหมอ แต่เค้าถูกน้ำพัดจมหายไป วันต่อมามีคนได้พบศพของสามีของนางสังข์จึงแจ้งให้ทุกคนทราบ เมื่อนางสังข์ทราบข่าวก็เสียใจมาก ก่อนตายนางสังข์ได้สั่งเสียว่าให้นำบ้านและสิ่งของ ๆ เธอไปจำนำและเอาเงินไปสร้างสะพาน เพราะเธอไม่อยากให้ใครต้องประสบเคราะห์ร้ายเช่นเดียวกับเธอ ชาวบ้านจึงทำตามที่บอกแล้วตั้งชื่อสะพานว่า “สะพานท่านางสังข์” จนมาถึงปัจจุบันสะพานได้มีการเปลี่ยนแปลงจากสะพานไม้มาเป็นสะพานเหล็กและครั้งล่าสุดมาเป็นซีเมนต์ รวมถึงสะพานนี้ยังมีความสำคัญในประวัติศาสตร์ของไทยเนื่องจากเป็นที่ต่อสู้ระหว่างทหารญี่ปุ่น กับ ยุวชนทหารโรงเรียนศรียาภัย ในสงครามโลกครั้งที่ 2 ,[],[]
"รถจักรไอน้ำ Mikado หมายเลข 962 คันนี้ ตั้งอยู่ ณ พิพิธภัณฑ์เชิงประวัติศาสตร์สงครามโลกครั้งที่ 2 อ.ละอุ่น จ.ระนอง ใกล้กับอดีตสถานีเขาฝาชี 1 ในสถานีบนเส้นทางรถไฟสายคอคอดกระ ทางรถไฟสายประวัติศาสตร์ที่สร้างขึ้นและถูกทำลายในสมัยสงครามโลกครั้งที่ 2 ทางรถไฟสายคอคอดกระถูกสร้างขึ้นเพื่อใช้ในการลำเลียงเสบียงอาหาร, กำลังพลและอาวุธหนักจาก จ.ชุมพรไปฝั่งทะเลอันดามัน ด้วยระยะทางประมาณ 90 กม. โดยเริ่มก่อสร้างในเดือน มิ.ย.2486 แล้วเสร็จในเดือน พ.ย.2486 ซึ่งใช้ระยะเวลาในการก่อสร้างเพียง 6 เดือน มีสถานีบนเส้นทางนี้ทั้งหมด 7 สถานี ได้แก่ สถานีต้นทางชุมพร, วังไผ่, ท่าสาร, ปากจั่น, ทับหลี, กระบุรี, คลองลำเลียง และสถานีปลายทางเขาฝาชี หลังจากเปิดใช้เส้นทางนี้ได้ประมาณ 2 ปี ทหารทางฝ่ายสัมพันธมิตรได้ทิ้งระเบิดตามจุดต่างๆ ทั้งทางรถไฟสายหลักและทางสายนี้ ผลการทิ้งระเบิดทำให้ทางรถไฟสายนี้ได้รับความเสียหายเป็นอย่างมาก จึงทำให้การเดินรถบนเส้นทางนี้จึงต้องยุติลงในปีตั้งแต่ พ.ศ.2488 เหลือเพียงรถจักรไอน้ำ Mikado หมายเลข 962 คันนี้ไว้เป็นอนุสรณ์ให้คนรุ่นหลังได้รำลึกถึงเหตุการณ์ในอดีตที่ผ่านมาจนถึงปัจจุบัน",[],[]
"เกาะมัตโพน เป็นเกาะขนาดเล็ก อยู่ห่างจากชายฝั่งตรงปากน้ำชุมพรประมาณ 500 เมตร ตัวเกาะมีขนาดกว้างประมาณ 100 เมตร ยาวประมาณ 350 เมตร ยอดเขาสูง 15 เมตร มีแนวสันทรายจากชายฝั่งถึงตัวเกาะ จึงสามารถเดินเท้าไปมาได้ในเวลาน้ำทะเลลงบนยอดเขามีเจดีย์ชื่อ ""มาลิกเจดีย์"" เป็นเจดีย์ทรงระฆังสี่เหลี่ยม ก่ออิฐถือปูน สูง 9.60 เมตร ฐานล่างกว้าง 3.70 x 3.85 เมตร แต่ละด้านทำเป็นเสาอิง 3 เสา ถัดขึ้นไปเป็นฐานสิงห์และฐานบัวลูกแก้วอกไก่ ประดับปูนปั้นรูปดอกไม้ ใบไม้ หน้ากาล กระจัง และลายกนก เหนือขึ้นไปเป็นองค์ระฆังทรงสี่เหลี่ยมย่อมุมไม้สิบสอง มีบัลลังก์ทรงบัวคว่ำบัวหงายในผังแปดเหลี่ยม ต่อด้วยบัวกลุ่มเถา 3 ชั้น ปลียอด และเม็ดน้ำค้างพบศิลาจารึกกล่าวถึงประวัติการสร้างเจดีย์บรรจุพระสารีริกธาตุไว้ที่เกาะแก้วมัตโพน เมื่อปี พ.ศ. 2346 และมีการบูรณะโดยนายคูจับฮุยยี่ห้อ ย่งเส้ง คหบดีชาวจีน เมื่อปี พ.ศ. 2477 ในทุกๆ ปีจะมีงานแห่ผ้าห่มพระเจดีย์ตรงกับวันขึ้น 15 ค่ำเดือน 7 ของทุกปี ปัจจุบันบนเกาะมัตโพนยังเป็นที่ตั้งของประภาคารเกาะมัตโพน กรมอุทกศาสตร์ กองทัพเรือ และจากการสำรวจพื้นที่บริเวณชายหาดยังพบชิ้นส่วนชิ้นส่วนเครื่องถ้วยจีน สมัยราชวงศ์ชิง (พุทธศตวรรษที่ 24 - 25) สมัยสาธารณรัฐ (พุทธศตวรรษที่ 25)",[],[]
"กลุ่มแหล่งโบราณคดีในตำบลเขาทะลุ – บ้านในวง ได้แก่ แหล่งโบราณคดีถ้ำตาด้วง (ถ้ำมังกรแดง), แหล่งโบราณคดีเขาน้ำลอด (ถ้ำเสือ), แหล่งโบราณคดีเขาทิศนก (ถ้ำยายปราณี), แหล่งโบราณคดีเขาจุฬา, แหล่งโบราณคดีถ้ำช่องเขา, แหล่งโบราณคดีถ้ำตาเช้า, แหล่งโบราณคดีเขาช่องขุกขัก (เพิงผาฉานทา), แหล่งโบราณคดีถ้ำโค้งปราบเซียน, แหล่งโบราณคดีเขาแครง (ถ้ำตาดำ), แหล่งโบราณคดีเขาจ้งม่ง, แหล่งโบราณคดีถ้ำสวนตาจรัญ, แหล่งโบราณคดีถ้ำอนามัยเก่า, แหล่งโบราณคดีเขามดแดง และ แหล่งโบราณคดีถ้ำเสือ (ระนอง)
ตั้งอยู่ที่ตำบลเขาทะลุ ตำบลทุ่งระยะ ตำบลเขาค่าย อำเภอสวี จังหวัดชุมพร และตำบลในวงเหนือ 
ตำบลในวงใต้ อำเภอละอุ่น จังหวัดระนอง มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร 
",[],[]
ไอ้ด่างบางมุดเป็นจระเข้ยักษ์กินคนแห่งคลองบางมุด ตำบลนาขา อ.หลังสวน จ.ชุมพร ที่ออกอาละวาดกินมนุษย์มาแล้วไม่น้อยกว่า 6 ศพ  ช่วงปี พ.ศ.2507  โดยมันอาศัยกบดานอยู่ในคลองบางมุด ตำบลนาขา อ.หลังสวน ซึ่งเป็นคลองยาวใกล้ทะเลเชื่อมต่อหลายท้องที่ จนกลายเป็นที่หวาดกลัวของชาวบ้านและหนังสือพิมพ์ในยุคนั้นได้ลงข่าวพาดหัวใหญ่โต จนนำไปสู่การตั้งค่าหัวรางวัลนำจับทำให้มีนักล่าจากทั่วสารทิศในยุคนั้น ได้มีการนำอาวุธออกไล่ล่ามันทั้งมีด เหล็กแหลม ปืน และระเบิด แต่ไอ้ด่างบางมุดรอดไปได้ทุกครั้ง ขณะเดียวกันก็มีที่นักล่าบางรายกลายเป็นผู้ถูกไอ้ด่างบางมุดล่ากินเป็นอาหารเองด้วย ยิ่งทำให้ชาวบ้านยุคนั้นหวาดกลัวมากขึ้นไม่มีใครกล้าออกไปไหนมาไหน,[],[]
"ตั้งอยู่ที่บ้านสามแก้ว หมู่ 1 ตำบลนาชะอัง อำเภอเมืองชุมพร จังหวัดชุมพร มีลักษณะพื้นที่เป็นเป็นเนินเขาหินกรวดผสมดิน จำนวน 4 เนิน สลับกับที่ราบ มีระดับความสูงเฉลี่ย 20 – 40 เมตรจากน้ำทะเลปานกลาง ทางตะวันตกมีแม่น้ำท่าตะเภาไหลผ่าน ทางทิศใต้มีคลองพนังตัก พื้นที่เขาสามแก้วห่างจากชายทะเล 5 กิโลเมตร ไปทางตะวันออก มีการสำรวจและขุดค้นทางโบราณคดีมาหลายครั้ง โดยมีการขุดค้นเมื่อ ปี พ.ศ. 2524 จำนวนหนึ่ง และ เมื่อปี พ.ศ.2548 – 2551 จำนวน 135 หลุม มีการพบโบราณวัตถุจำนวนมาก อาทิ กลองมโหระทึกและชิ้นส่วนกลองมโหระทึก จำนวน 6 ใบ เครื่องมือเหล็ก ขวานหินขัดทั้งแบบมีบ่า แบบไม่มีบ่า แท่นหินบดหลายรูปแบบ ลูกปัดหินควอตซ์ คาร์เนเลียน อาเกต และโอนิกซ์ ลูกปัดแก้วจำนวนมาก มีทั้งรูปแบบลูกปัดแก้วสีเดียว (Monochrome Beads หรือ Indo – Pacific beads) ลูกปัดแก้วหลายสี (Polychrome Beads)  ลูกปัดหินแบบฝังเส้นสี (Etched bead) กำไลแก้ว กำไลสำริด เศษแก้วหลอม ตุ้มถ่วงแห แผ่นทองคำ เศษภาชนะดินเผาเนื้อดินขัดผิวมัน ขูดขีด และเชือกทาบ หุ่นดินเผา หุ่นสำริดรูปคนและสัตว์ ลูกกระสุนดินเผา แวดินเผา ตะกรัน จักรหิน 
แม่พิมพ์หิน รูปสัญลักษณ์ทางเพศ เศษโลหะสำริด เศษภาชนะดินเผาแบบรังผึ้ง ดินเผารูปใบไม้ 
เศษภาชนะดินเผาลายกดประทับแบบซี่ฟันเฟือง (Rouletted Wares) ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะดินเผาสมัยราชวงศ์ฮั่นรูปแบบลายตาข่ายและตราประทับ (Seal on net Design) ลิง – ลิง – โอ และเครื่องประดับรูปสัตว์ 2 หัว ทำจากหินเนฟไฟรท์ และไมกา ลูกปัดหินรูปสัตว์หลายชนิดและรูปสัญลักษณ์ อาทิ กบ ลิง มกร เต่า ปลา ปลาคู่ ตรีรัตนะ ดอกไม้ สวัสดิกะ ระฆัง เป็นต้น เครื่องประดับทองคำ อาทิ แผ่นทองรูปตัว S ทองคำทรงคล้ายตะกร้อ (Polyhedral gold bead) แผ่นทองรูปใบไม้ ตรีรัตนะทองคำ ลูกปัดทองคำ ปล่องลูกปัดทองคำมีตุ่มตรงกลาง (Central knobbed gold beads) หัวแหวนและตราประทับ จารึกอักษรปัลลวะ (อ่านได้ว่า อขิทโร) ตราประทับอักษรพราหมี หลายชิ้น อาทิ (ba ma sa mo) , (la ta ya) , 
(I si da) และตราประทับมีอักษรประเภทอื่น ทั้งแบบไม่มีอักษร  จากการศึกษามีการพบว่าบนพื้นที่เขาสามแก้ว มีการทำแนวคันดิน (Earthen wall) หลายแนว โดยเฉพาะทางด้านตะวันออกและทางใต้ ตามแนวเนินเขาแต่ละเนิน มีทั้ง 4 เนิน โดยมีลักษณะแนว 2 สมัยเป็นอย่างน้อย มีการลากพื้นที่เชื่อมต่อกันตั้งแต่บริเวณเนินเขาทางด้านเหนือจนถึงใต้ และภาชนะดินเผาแบบมีปุ่มแหลม (Knobbed ware) ภาชนะสีแดงและสีดำ (Black and Red ware / BRW)",[],[]
ตั้งอยู่ที่บ้านรุ่งเรือง หมู่ที่ 20 ตำบลละแม อำเภอละแม จังหวัดชุมพร มีลักษณะทางกายภาพเป็นลักษณะเป็นไหล่เขา ใกล้กับหุบเขาละแม บริเวณโดยรอบเป็นที่ราบเชิงเขาที่มีแม่น้ำสาขาย่อยไหลผ่าน แหล่งโบราณคดีอยู่บนแนวถนน ภูเขาใกล้เคียงมีลักษณะเป็นภูเขาดิน แหล่งโบราณคดีอยู่บนถนนดินซึ่งมี ลำน้ำห้วยทรงไหลผ่านและมีทางติดต่อกับคลองละแม  มีการพบโบราณวัตถุบริเวณบนไหล่เขาที่มีความลาดชัน ที่มีลำน้ำอยู่บริเวณเชิงเขา โดยโบราณวัตถุที่พบเป็นกลุ่มใต้ดินประมาณ 1 เมตร ได้แก่ เศษภาชนะดินเผา ลูกปัดแก้ว ลูกปัดหินอาเกต ลูกปัดทองคำ ชิ้นส่วนแผ่นโลหะสำริด ชิ้นส่วนเครื่องมือเหล็ก ขอสับช้าง มีข้อมูลว่าเคยใช้เป็นเส้นทางเดินเท้าข้ามเขตพื้นที่ละแม – พะโต๊ะ – ระนอง ,[],[]
"คำที่ใช้เรียกพระพุทธเจ้าโดยเฉพาะ โดยในทางพระพุทธศาสนาเห็นว่าพระองค์ทรงเป็น ""บรมครู"" หรือสุดยอดแห่งครูเพราะทรงคำสั่งสอนมนุษย์เป็นจำนวนมากทั้งในชมพูทวีปอันเป็นแหล่งกำเนิดของพระพุทธศาสนา และในอีกหลายชาติหลายภาษาในโลก",[],[]
"ปางแสดงยมกปาฏิหาริย์ เป็นพระพุทธรูปอยู่ในพระอิริยาบถประทับ (นั่ง) บนบัลลังก์ ห้อยพระบาททั้งสองวางบนดอกบัวที่รองรับ พระชานุ (เข่า) ยกตั้งแบบประทับบนพระเก้าอี้ พระหัตถ์ซ้ายวางบนพระเพลา (ตัก) พระหัตถ์ขวายกขึ้นเสมอพระอุระ (อก) จีบนิ้วพระหัตถ์ แสดงยมกปาฏิหาริย์ คือปาฏิหาริย์ที่แสดงเป็นคู่ ๆ, เป็นปาฏิหาริย์ที่พระพุทธเจ้าทรงบันดาลท่อน้ำ ท่อไฟ ให้พวยพุ่งออกจากส่วนของพระกายเป็นคู่ ๆ กัน โดยทรงกระทำที่ต้นมะม่วง ซึ่งเรียกว่า คัณฑามพพฤกษ์.",[],[]
"หาดทรายรี อยู่ห่างจากเขตเทศบาลเมืองชุมพรไปตามทางหลวงหมายเลข 4119 และ 4098 ประมาณ 20 กิโลเมตร มีรถโดยสารวิ่งจากตัวเมืองถึงชายหาด เป็นหาดทรายยาวสีขาว บริเวณหาดมีที่พักและร้านอาหารบริการ ใกล้ๆ ชายหาดเป็นที่ตั้งของอนุสรณ์สถานของพลเรือเอกพระบรมวงศ์เธอกรมหลวงชุมพรเขตอุดมศักดิ์ ผู้ทรงสถาปนากองทัพเรือสมัยใหม่ให้กับประเทศไทย และเป็นที่เคารพสักการะของประชาชน อนุสรณ์สถานประกอบด้วย ศาลกรมหลวงชุมพรฯ หลังเก่าและที่สร้างขึ้นใหม่บนเนินเขา สวนสมุนไพรหมอพร อยู่บริเวณเชิงเขา เป็นโครงการของกระทรวงสาธารณสุข เพื่ออนุรักษ์สมุนไพรที่มีคุณค่า สืบทอดเจตนารมณ์ของ ""กรมหลวงชุมพรฯ"" หรือ ""หมอพร"" ของชาวบ้าน สำหรับสถานที่แห่งนี้นับได้ว่าเป้นสถานที่ส่วนพระองค์ที่มีการนำทหารเรือมาฝึก และเป็นที่ประทับส่วนพระองคในบางเวลา ",[],[]
"จวนเจ้าเมืองระนอง ซึ่งเป็นจวนของเจ้าเมืองระนองคนแรก คือ พระยาดำรงสุจริตมหิศรภักดี หรือท่านคอซูเจียง สร้างในสมัยพระยาดำรงสุจริตมหิศร ภักดี ผู้สร้างคือพระยาดำรงสุจริตมหิศรภัคดี บุตรชายคนที่สองของท่านคอซู้เจียง จวนเจ้าเมืองระนอง เป็นแหล่งโบราณสถานแห่งหนึ่งที่สำคัญของระนอง ซึ่งปัจจุบันกรมศิลปากรได้ประกาศขึ้นทะเบียนโบราณสถาน จวนเจ้าเมืองสร้างด้วยอิฐสอปูนสดแบบจีน โครงบนทำด้วย ไม้หลังคามุงกระเบื้อง ภายในจวนเจ้าเมืองระนองเป็นบ้านพักอาศัยของลูกหลานในสกุล ณ ระนอง หลายครอบครัว บ้านพักส่วนหนึ่งได้รับการบูรณะปรุงปรุงเป็นอาคารชั้นเดียว เพื่อใช้เป็นศาลบรรพบุรุษ และใช้ประกอบพิธีสักการะบูชาป้ายบรรพบุรุษตามประเพณี ป้ายหน้าศาลบรรพบุรุษ มีความหมายว่า""ดวงตะวันอันสูงส่ง"" บ้านนี้มากด้วยขุนนาง บ้านนี้มากด้วยแก้วแหวนเงินทองภายในอาคารส่วนหน้า มีเก้าอี้และโต๊ะไม้แกะฝังมุก 4 ชุด ใช้รับรองแขกกลางห้องมีโต๊ะสักการะ บูชาป้ายบรรพบุรุษพวงหรีดเงินและพวงหรีดทองและยังมีอาวุธ โบราณ หีบเหล็ก แจกันประดับขนนกยูง โคมไฟแบบเดียวกับที่ใช้ที่พระที่นั่งรัตนรังสรรค์ ที่พระบาทสมเด็จพระจุลจอมเกล้าเจ้าอยู่หัวได้พระราชทานคำ จารึกเกียรติประวัติพระยาดำรงสุจริตมหิศรภักดี (คอซู้เจียง) ซึ่งเดิมตั้งเป็นสง่าอยู่ที่สุสานของเจ้าเมืองระนอง",[],[]
บ้านหงาว ตั้งอยู่ในตำบลหงาว อำเภอเมือง จังหวัดระนอง สำหรับชื่อที่มาของหมู่บ้านมีเรื่องเล่าว่า เดิม หงาว เป็นตำบลเล็กๆ ที่เกิดจากการอพยพย้ายถิ่นฐานของชาวบ้านจากอำเภอกะเปอร์บางส่วน และจากจังหวัดภูเก็ตมาตั้งบ้านเรือนใกล้กับทะเลและ ที่ราบริมภูเขาซึ่งสามารถทำเหมืองแร่ ทำประมง และเลี้ยงสัตว์ ได้ตามฤดูกาล รวมทั้งการติดต่อกับ ชุมชนอื่นทางเรือได้อย่างสะดวกที่สุดต่อมาชาวบ้านเชื้อสายจีนที่เดินทางมาจากจังหวัดภูเก็ตกลุ่มใหญ่เข้ามาประกอบอาชีพทำเหมืองแร่ ชุมชนเริ่มขยายตัวขึ้น ปลูกบ้านเรือนเพิ่มขึ้นบางส่วนได้ เลี้ยงวัวไว้บริเวณเชิงเขา จึงเรียกทุ่งหญ้าเลี้ยงวัวเป็นภาษาจีนว่า “บ้านทุ่งหง่าว” ซึ่งแปลเป็นภาษาไทยว่า “ทุ่งวัวเล่น” หลังจากนั้นชาวบ้านและคนรุ่นหลังได้เรียกชื่อหมู่บ้านนี้ว่า “บ้านทุ่งหงาว” สืบต่อมา,[],[]
"ตั้งอยู่ที่บ้านเขาม่วง หมู่ 4 ตำบลวังตะกอ อำเภอหลังสวน จังหวัดชุมพร มีลักษณะพื้นที่เป็นเนินเขา 2 ลูก สูง 90 เมตรและ 50 เมตร ห่างจากชายฝั่งทะเลประมาณ 
8 กิโลเมตร อยู่ทางทิศใต้ของเขาสามแก้วลงมา 80 กิโลเมตร แหล่งโบราณคดีเขาเสกตั้งอยู่บริเวณเชิงเขาเสก มีลักษณะเป็นภูเขาขนาดเล็ก 
ซึ่งอยู่ร่วมกับเขาล้านและเขาเบญจา ลักษณะเป็นเขา 3 ลูก ที่มีขนาดความสูงไม่มากอยู่บนเนินเขาเดียวกัน ทางตอนใต้ติดกับคลองหลังสวน บริเวณโดยรอบมีลักษณะเป็นที่ราบเชิงเขาและที่ราบลุ่มแม่น้ำ แหล่งโบราณคดีถ้ำภูเขาทองหลังสวน ตั้งอยู่ในพื้นที่ถ้ำเชิงเขาทอง มีลักษณะเป็นเขาหินปูนลูกโดด อยู่ทางตอนใต้ของคลองหลังสวน แต่มีลำน้ำขนาดเล็กไหลผ่านบริเวณโดยรอบเขา ได้แก่ ห้วยพ้อแดง คลองบางยี่โร คลองกก ก่อนที่ลำน้ำทุกสายจะไหลรวมกับคลองหลังสวนและไหลออกสู่ทะเล บริเวณบ้านหัวแหลม บริเวณโดยรอบมีลักษณะเป็นที่ราบลุ่มแม่น้ำ ทั้งสองแหล่งโบราณคดีตั้งอยู่ห่างจากชายฝั่งทะเล ราว 10 กิโลเมตร      มีการขุดค้นทางโบราณคดีเมื่อ พ.ศ. 2556 – 2557 จำนวน 40 หลุมขุดค้น โบราณวัตถุที่สำคัญ ได้แก่ ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะสำริดที่มีสัดส่วนของดีบุกสูง (High – Sn bronze bowls) ร่องรอยการใช้ความร้อนเป็นเตาหลอม 4 แห่ง และพืช ได้แก่ ข้าว และดีปลี  ชิ้นส่วนภาชนะดินเผา เครื่องมือหิน เครื่องประดับทองคำ ชิ้นส่วนหน้ากลองมโหระทึก ชิ้นส่วนภาชนะสำริดมีลวดลาย ลูกปัดหินคาร์เนเลียน ลูกปัดหินกึ่งมีค่า ลูกปัดทองคำ ลูกปัดแก้ว กำไลแก้ว ชิ้นส่วนแก้ว แม่พิมพ์เครื่องประดับ  ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะสีแดงและสีดำ (Black and Red ware / BRW) มีการกำหนดอายุทางวิทยาศาสตร์ อย่างไรก็ดีค่าอายุไม่เสถียร ได้ประมาณพุทธศตวรรษที่ 1 – 6 และช่วงก่อนพุทธศตวรรษ ประมาณ 1,000 ปี อาจเป็นช่วงยุคก่อนประวัติศาสตร์  

",[],[]
"ตั้งอยู่ที่บ้านน้ำลอดน้อย หมู่ 10 ตำบลทุ่งระยะ อำเภอสวี จังหวัดชุมพร มีลักษณะพื้นที่เป็นถ้ำบนภูเขาหินปูนของแนวเทือกเขาทะลุ ปากถ้ำด้านหน้าอยู่สูงกว่าระดับพื้นดินด้านล่างประมาณ 2 เมตร หันหน้าทางทิศตะวันออกเฉียงใต้  เชื่อมต่อออกไปยังปากถ้ำอีกด้านหนึ่งซึ่งอยู่ทางด้านหลัง ปากถ้ำด้านนี้อยู่สูงกว่าระดับพื้นดินด้านล่างประมาณ 3 เมตร มีการพบเศษภาชนะจากดินแดนภายนอก ได้แก่ เศษภาชนะดินเผาแบบ
ซาหวิ่น – กาลานาย (Sa Huynh – Kalanay Related Pottery) ภาชนะดินเผา เศษภาชนะดินเผา
เนื้อดิน ชิ้นส่วนภาชนะสามขา ชิ้นส่วนกระดูกมนุษย์ ฟันมนุษย์ ชิ้นส่วนกระดูกสัตว์ ขวานหิน และลูกปัด
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง มีลักษณะพื้นที่ตั้งอยู่ทางเหนือของภูเขาหินปูน มีลักษณะเป็นถ้ำขนาดใหญ่ มีถ้ำอยู่หลายระดับ มีลำห้วยหอยไหลผ่านทางเหนือและตะวันออก ในระยะ 1 กิโลเมตร อยู่ใกล้กับแหล่งโบราณคดีถ้ำนางนอนเขาไม้แก้ว, แหล่งโบราณคดีถ้ำประกายเพชร และแหล่งโบราณคดีถ้ำกลุ่มหมอลำ มีการพบโบราณวัตถุสำคัญ อาทิ ภาชนะดินเผาแบบมีปุ่มแหลม (Knobbed ware) สภาพสมบูรณ์ ชิ้นส่วนภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนภาชนะดินเผาท้องถิ่น ภาชนะแบบมีสัน ลายเชือกทาบ ลายขูดขีด ภาชนะดินเผาสามขา ชิ้นส่วนกระดูกสัตว์ ชิ้นส่วนกระดูกมนุษย์ ลูกปัดหินกึ่งมีค่า เศษทองคำ 
เครื่องมือหินขัด และเครื่องมือหินกะเทาะ  กำหนดอายุทางประมาณพุทธศตวรรษที่ 3 – 8 
",[],[]
"ตั้งอยู่ที่บ้านห้วยกลาง หมู่ที่ 3 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนภูเขาหินปูนลูกโดด สูงจากระดับพื้นดินประมาณ 
2 เมตร เป็นส่วนหนึ่งของแหล่งโบราณคดีถ้ำเขาดิน พบโบราณวัตถุที่สำคัญ ได้แก่ เศษภาชนะดินเผา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนโครงกระดูกมนุษย์ ลูกปัดหินอาเกต ลูกปัดหินคาร์เนเลียน ชิ้นส่วนภาชนะดินเผาสามขา ภาชนะก้นกลม เชิงพานดินเผา เครื่องมือเหล็ก ฉมวกเหล็ก ขวานหินไม่มีบ่า 

",[],[]
"ตั้งอยู่ที่ตำบลเขาค่าย อำเภอสวี จังหวัดชุมพร มีการพบโบราณวัตถุประเภทเศษภาชนะดินเผาตกแต่งลายขูดขีดและเขียนสีแดง ใกล้เคียงกับภาชนะดินเผาประเภทซาหวิ่น – กาลานาย (Sa Huynh – Kalanay Related Pottery) 

",[],[]
"ตั้งอยู่ที่บ้านปากจั่น หมู่ 11 ตำบลปากจั่น อำเภอกระบุรี จังหวัดระนอง ลักษณะพื้นที่เป็นที่ราบมีแม่น้ำไหลผ่าน 2 สาย คือ คลองหลีก และคลองจั่น ทางด้านทิศตะวันตกติดกับแม่น้ำกระบุรีทำให้สามารถเดินทางออกสู่ทะเลอันดามัน พบร่องรอยหลักฐานที่มีลักษณะเป็นชุมชนโบราณ ซึ่งพบหลักฐานกระจายตัวอยู่ทั้งสองด้านของถนนเพชรเกษม ระหว่างหลักกิโลเมตรที่ 537 - 538 และอยู่ในบริเวณที่ทางรถไฟเก่าของทหารญี่ปุ่นสมัยสงครามโลกครั้งที่ 2 ตัดผ่าน ซึ่งคันดินทางรถไฟนี้ยังคงเหลือสภาพค่อนข้างสมบูรณ์ในบางจุด  ดำเนินการสำรวจเมื่อ พ.ศ.2550 และมีการขุดค้น 2 ครั้งได้แก่ ปีพ.ศ. 2553 และ พ.ศ.2560 หลักฐานทางโบราณคดีสำคัญ ได้แก่ ชิ้นส่วนภาชนะดินเผาลายกดประทับแบบซี่ฟันเฟือง (Rouletted Wares) ภาชนะดินเผาท้องถิ่น ลูกปัดแก้วจำนวนมาก ลูกปัดหินคาร์เนเลียน เศษเครื่องประดับทองคำ เศษแก้ว เศษแก้วหลอม เศษหินกึ่งมีค่า ตะกรัน ถ่าน แสดงพื้นที่ถึงการใช้ไฟ กระสุนดินเผา ดินเผาไฟ เป็นต้น  มีการพบเมล็ดข้าวขนาดสั้น สันนิษฐานว่าเป็นส่วนหนึ่งของเส้นทางข้ามคาบสมุทรในสมัยแรกเริ่มประวัติศาสตร์ทั้งยังมีการใช้งานในการเสด็จข้ามคาบสมุทรช่วงสมัยรัตนโกสินทร์ด้วย  กำหนดอายุสมัยอยู่ที่ พุทธศตวรรษที่ 5 – 8 อย่างไรก็ดีจากการศึกษาลำดับชั้นดินทางโบราณคดี พบว่ามีการใช้งาน 3 ระยะ ได้แก่ สมัยแรกเริ่มประวัติศาสตร์ 
สมัยรัตนโกสินทร์ (หนาแน่นช่วงสงครามโลกครั้งที่ 2) และสมัยปัจจุบัน 
",[],[]
"ตั้งอยู่ที่ตำบลกะเปอร์ อำเภอกะเปอร์ จังหวัดระนอง มีลักษณะพื้นที่ตั้งอยู่บนที่ราบสูง สภาพแวดล้อมเป็นลำคลองและป่าไม้ แหล่งโบราณคดีกะเปอร์ หรือวัดปทุมธารามราม ประกอบด้วยอาคารเสนาสนะที่เก่าแก่ อุโบสถ ศาลาการเปรียญ กุฏิ เจดีย์ มีพื้นที่รวมทั้งสิ้น 100 ไร่ โดยวัดปทุมธารารามสร้างขึ้นเมื่อประมาณปี พ. ศ. 2311 ชื่อวัดขนานนาม ตามลักษณะสภาพแวดล้อมได้รับวิสุงคามสีมา เมื่อปี พ.ศ. 2462 ทางทิศใต้ มีคลองบางปรุกว้าง
ประมาณ 10 เมตร ไหลผ่าน ซึ่งคลองดังกล่าวจะไหลลงสู่คลองกะเปอร์และออกสู่ทะเลอันดามัน
สภาพพื้นที่ของแหล่งโบราณคดีเป็นที่ราบ ที่มีการใช้ประโยชน์ในการทำการเกษตร แหล่งโบราณคดีนี้ได้รับการศึกษาด้วยการขุดค้นทางโบราณคดี เมื่อปี พ.ศ.2552  มีหลักฐานทางโบราณคดี ได้แก่ 
ชิ้นส่วนภาชนะดินเผาลายกดประทับแบบซี่ฟันเฟือง (Roulette Ware) ชิ้นส่วนภาชนะดินเผาพื้นเมือง ชิ้นส่วนขาภาชนะดินเผาสามขา โบราณวัตุประเภทลูกปัด อาทิ ลูกปัดแก้ว ลูกปัดหิน (คาร์เนเลียน อเมทิสต์ และควอตซ์) ลูกปัดดินเผา ลูกปัดทอง และลูกปัดที่ไม่สามารถระบุวัสดุ ก้อนแก้ว เศษแก้ว เศษทอง โบราณวัตถุประเภทโลหะที่มีลักษณะคล้ายใบมีด ดินเผาไฟ เมล็ดพืช แวดินเผา ชิ้นส่วนเครื่องประดับลักษณะคล้ายปิ่นปักผม และชิ้นส่วนดินเผาที่ระบุไม่ได้สันนิษฐานว่ามีอายุอยู่ในช่วง 2,000 – 3,000 ปีก่อน สมัยก่อนประวัติศาสตร์ถึงแรกเริ่มประวัติศาสตร์ กำหนดช่วงอายุไม่น้อยไปกว่าพุทธศตวรรษที่ 8         
",[],[]
"ตั้งอยู่ที่หมู่ 4 บ้านภูเขาทอง ตำบลกำพวน อำเภอสุขสำราญ จังหวัดระนอง  มีลักษณะพื้นที่เป็นภูเขาขนาดเล็กอยู่ริมถนนเพชรเกษม (ทางหลวงแผ่นดินหมายเลข 4) เดิมทางตะวันตกเฉียงเหนืออยู่ติดกับคลองนาพรุใหญ่ ซึ่งสามารถใช้ออกทะเลบริเวณคลองกล้วยสมัยโบราณ แต่มีการปรับสภาพแล้วในปัจจุบัน ในอดีตสันนิษฐานว่าเป็นพื้นที่ตอนในสุดของเวิ้งอ่าวสมัยแรกเริ่มประวัติศาสตร์ ที่มีลักษณะเป็นเนินเขาติดต่อกับที่ราบ มีความเหมาะสมในการเป็นพื้นที่ตั้งชุมชนริมชายฝั่งทะเล มีการขุดค้นทางโบราณคดี 3 ครั้งได้แก่ ช่วงปี พ.ศ.2548 – 2549 รวม 2 ครั้ง และปี พ.ศ.2558 อีก 1 ครั้ง ทั้งยังมีการสำรวจหลายรอบ ทำให้พบโบราณวัตถุสำคัญ
เป็นจำนวนมาก ได้แก่ ชิ้นส่วนภาชนะดินเผาแบบกดประทับลายซี่ฟันเฟือง (Rouletted ware) 
จำนวนมาก ชิ้นส่วนเครื่องถ้วยเปอร์เซีย (Basra Turquoise Ware) ภาชนะดินเผานำเข้า แบบมีลวดลายกดประทับ อาทิ ลายสัตว์ ลายดอกไม้ ขวดแก้วสีฟ้าอ่อน ทรงคล้ายภาชนะแบบแอมฟอรา (Amphora) มีจารึกอักษรพราหมี (อ่านได้ว่า อารยนราตนะ/เมารยอนาตนะ)  ภาชนะดินเผาท้องถิ่น ลูกปัดแก้วสีเดียว (Monochrome Beads หรือ Indo – Pacific beads) ที่มีหลากหลายสี ลูกปัดทองคำ ลูกปัดหินมีค่าจำพวกหินคาร์เนเลียน หินอาร์เกต หินควอตซ์ หินอาร์เมทิสต์ หินโอนิกซ์ เศษก้อนแก้ววัตถุดิบ ลูกปัดแก้วหลอมเป็นก้อน ชิ้นส่วนแก้ว ประติมากรรมหินสลักชิ้นส่วนภาชนะดินเผามีลายสวัสดิกะ หัวแหวนรูปสิงโตมีลายภัทรบิฐ ชิ้นส่วนตลับหิน เครื่องประดับทองคำ ต่างหูทองคำ ชิ้นส่วนฐานของภาชนะแบบมีปุ่มแหลม (Knobbed ware) 1 ชิ้น  หัวแหวนรูปบุคคล ตรีรัตนะ เศษภาชนะดินเผามีจารึกอักษาทมิฬ – พราหมี ภาษาทมิฬ (อ่านได้ว่า tur a o ซึ่งอาจมาจากคำว่า turavon ซึ่งแปลว่า “พระ”) และเศษภาชนะดินเผาส่วนปาก มีจารึกอักษรพราหมี (อ่านได้ว่า pi aa)  และตราประทับทองคำมีจารึกภาษาปรากฤต (อ่านว่า พฺรหสฺปติศรฺมสฺส นาวิกสฺส) และตราภัทรบิฐ กำหนดอายุในช่วงพุทธศตวรรษที่ 5 – 14 ซึ่งแหล่งโบราณคดีนี้ใช้งานหนาแน่นช่วงพุทธศตวรรษที่ 7 – 9 


",[],[]
ที่ตั้งอยู่ที่ตำบลช่องไม้แก้ว อำเภอทุ่งตะโก จังหวัดชุมพร พบหลักฐานทางโบราณคดีสำคัญคือ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery),[],[]
"ตั้งอยู่ที่หมู่ที่ 1 บ้านวัดสวี ตำบลสวี  อำเภอสวี จังหวัดชุมพร พระธาตุสวี หรือพระบรมธาตุสวี มีตำนานเล่าว่าครั้งหนึ่งพระเจ้าศรีธรรมาโศกราช เสด็จยกทัพมาถึงเขตอำเภอสวี ได้พบเหตุการณ์ประหลาด มีกาฝูงหนึ่งบินมาจับอยู่บนกองอิฐพากันส่งเสียงร้องและกระพือปีกอื้ออึง เมื่อรื้อกองอิฐออกก็พบฐานเจดีย์และพระบรมสารีริกธาตุ จึงทรงปฎิสังขรณ์พระเจดีย์ขึ้นและสมโภช 7 วัน 7 คืนแล้วขนานนามพระเจดีย์องค์นี้ว่า พระธาตุกาวีปีก (วีปีก เป็นภาษาปักษ์ใต้ หมายถึง กระพือปีก)ต่อมาจึงเรียกเพี้ยนสั้นลงว่า พระธาตุสวีตำนานยังเล่าว่า ก่อนที่พระเจ้าศรีธรรมาโศกราชจะเสด็จยกทัพกลับทรงเรียกหานายทหารที่สมัครใจจะอยู่ดูแลรักษาองค์พระธาตุ เผอิญมีทหารนายหนึ่งชื่อ เมือง รับอาสาพระองค์จึงรับสั่งให้ตัดศีรษะนายเมืองเพื่อเช่นสรวงเป็นดวงวิญญาณรักษาพระธาตุสืบไป โดยตั้งศาลไว้เรียกว่า ศาลพระเสื้อเมืองสำหรับวัดสวีมีประวัติว่าตั้งขึ้นเมื่อ พ.ศ.2325 ต่อมาในสมัยต้นรัชกาลที่ 6 ยอดพระธาตุได้หักพังลงมาจึงมีการบูรณะครั้งใหญ่และมีการทำนุบำรุงรักษาสืบมา มีหลักฐานที่สำคัญพระธาตุสวี, ระเบียงคด, ศาลพระเสื้อเมือง และหอระฆัง",[],[]
"ตั้งอยู่ที่ถนนชาติเฉลิม ตำบลเขานิเวศน์ อำเภอเมืองระนอง จังหวัดระนอง วัดสุวรรณคีรีวิหาร หรือวัดหน้าเมือง เป็นวัดแห่งแรกของจังหวัดระนอง เดิมมีชื่อว่า ""วัดสุวรรณคีรีทาราม"" ภายหลังกลายเป็นวัดร้างอยู่ระยะหนึ่งต่อมาในเดือนเมษายน ร.ศ. 109 (พ.ศ. 2434)พระบาทสมเด็จพระจุลจอมเกล้าเจ้าอยู่หัว รัชกาลที่ 5 เสด็จพระราชดำเนินประพาสหัวเมืองฝ่ายตะวันตกมีประกาศพระบรมราชโองการให้พระยารัตนเศรษฐี (คอชิมก๊อง ณ ระนอง) ต่อมารับพระราชทานบรรดาศักดิ์เป็นพระยาดำรงสุจริตมหิศรภักดี ผู้ว่าราชการจังหวัดระนอง เป็นผู้จัดสร้างพระอารามขึ้นใหม่ ณ สถานที่ปัจจุบัน และได้พระราชทานนามว่า ""วัดสุวรรณคีรีวิหาร"" ปรากฏตามพระบรมราชโองการ ฉบับวันที่ 2 ตุลาคม ร.ศ. 113 (พ.ศ. 2437) สิ่งก่อสร้างที่สำคัญภายในวัดได้แก่ เจดีย์  ชาวบ้านเรียกชื่อว่า ""พระเจดีย์ดาธุ"" สร้างถวายโดย ชาวพม่าที่ได้อพยพมาอยู่ในจังหวัดระนอง เป็นเจดีย์ที่ได้รับอิทธิพลศิลปะพม่า รูปทรงกลมตั้งอยู่บนฐานแปดเหลี่ยม ประกอบไปด้วยชุดฐานบัวซ้อนกัน 3 ชั้น มีซุ้มจระนำขนาดเล็กทั้ง 4 ทิศ เหนือขึ้นไปเป็นส่วนองค์ระฆังที่ตกแต่งด้วยเส้นลูกแก้วตรงกึ่งกลาง ถัดจากองค์ระฆังขึ้นไปเป็นเส้นลูกแก้วซ้อนกันหลายชั้น ส่วนยอดทำเป็นชุดบัวคว่ำบัวหงาย จากนั้นเป็นปลียอดครอบด้วยฉัตร และศาลาการเปรียญ มีลักษณะเป็นอาคารโถง มีมุขยื่นด้านหน้า หลังคาทรงจั่วซ้อนกันสองชั้น เป็นเครื่องไม้มุงกระเบื้องลอน ประดับใบระกา และหางหงส์ปูนปั้นมีไม้ฉลุลายประดับชายคาโดยรอบ พื้นปูด้วยกระเบื้องโบราณพิมพ์ลาย ถือเป็นอาคารที่มีความสวยงาม เรียบง่ายโดดเด่นเป็นเอกลักษณ์

",[],[]
"บ้านร้อยปีเทียนสือ สร้างขึ้นในสมัยรัชกาลที่ 5 ผู้เป็นจ้าวบ้านคือ ""ท่านเทียนสือ"" ซึ่งเป็นหลานเขยของ คอซู้เจียง เจ้าเมืองระนอง โดยนายเทียนสือได้แต่งงานกับ ""ฉ่ายหล่วน"" ซึ่งเป็นหลานสาวของพระยารัษฎานุประดิษฐ์ (คอซินบี้ณ ระนอง) เจ้าเมืองตรัง จึงได้สร้างบ้านหลังนี้ ในสมัยประมาณปี พ.ศ.2433 ตั้งอยู่ไม่ไกลจากค่าย ณ ระนอง การค้าของเทียนสือเจริญรุ่งเรือง ทำให้มีฐานะดีร่ำรวยมาก มีเรื่องเล่ากันว่าสมัยก่อน “เทียนสือจะชวนลูกหลานมานั่งนับเหรียญในสวนกลางบ้านและช่วยบรรจุในถุงผ้าใบที่ใช้ใส่แร่ดีบุกเก็บไว้ในบ้านมากมาย” ดังนั้น บ้านเทียนสือในอดีตจึงเปรียบเสมือนห้องคลังกลางใจเมืองระนอง",[],[]
แม่น้ำกระบุรี หรืออีกชื่อหนึ่งของคนในท้องถิ่นว่า แม่น้ำปากจั่น เป็นพรมแดนธรรมชาติของประเทศไทยและเมียนมาร์มีความยาวตลอดสายประมาณ70 กิโลเมตร มีต้นน้ำมาจากเทือกเขาตะนาวศรี ไหลผ่านพื้นที่อำเภอกระบุรี อำเภอละอุ่น และอำเภอเมือง จังหวัดระนองแม่น้ำกระบุรี เกิดจากแม่น้ำสายเล็ก ๆ 2 สาย คือ คลองหันกะเดียงกับคลองกระนัย ไหลมารวมกันในเขตอำเภอกระบุรี กลายเป็นแม่น้ำกระบุรี โดยที่แม่น้ำสองสายนั้นเกิดจากเทือกเขาตะนาวศรีและมีแม่น้ำปากจั่นไหลมารวมกันกับแม่น้ำกระบุรี แล้วไหลลงสู่ทะเลอันดามันในมหาสมุทรอินเดีย ซึ่งมีความยาวประมาณ 135 กิโลเมตร แม่น้ำสายนี้มีลักษณะ  พิเศษทางภูมิประเทศที่เป็นเอกลักษณ์ เรียกว่า ชวากทะเล หมายถึงบริเวณปากแม่น้ำมีระยะห่างระหว่างฝั่งทั้งสองค่อยๆขยายกว้างออกไปจนเป็นอ่าว อันเกิดจากแผ่นดินมีการยุบตัวลง มีอิทธิพลน้ำเค็มจากทะเลเข้าไปได้ สองฝั่งแม่น้ำจึงมีสภาพนิเวศแบบป่าชายเลนไปตลอดจนถึงเขตอำเภอละอุ่นบริเวณปากคลองละอุ่นจึงเริ่มเป็นบริเวณที่แม่น้ำมีความกว้างเป็นปรกติ ประชาชนทั้งสองฝั่งแต่เดิมเป็นคนพื้นเมืองปักษ์ใต้ หมู่บ้านที่อยู่ตรงข้ามกับอำเภอกระบุรี (เมืองตระในอดีต)คือหมู่บ้านมาราง หมู่บ้านตลิ่งชัน ขึ้นกับเมืองมะลิวัลย์ ซึ่งแต่เดิมเป็นดินแดนของราชอาณาจักรสยาม ได้เสียให้แก่อังกฤษไปในสมัยรัชกาลที่ 4 พร้อมกับเมืองมะริด ทวายและตะนาวศรี,[],[]
"งานประเพณีขึ้นถ้ำรับร่อ ปิดทองพ่อปู่หลักเมือง จัดขึ้นด้วยความร่วมมือระหว่าง องค์การบริหารส่วนจังหวัดชุมพร, องค์การบริหารส่วนตำบลท่าข้าม, คณะกรรมการในการจัดงาน และประชาชนในพื้นที่ เนื่องจากวัดเทพเจริญ (วัดถ้ำรับร่อ) ได้รับการประกาศเป็นโบราณสถานของชาติเมื่อปี พ.ศ. 2479 มีอายุยาวนานนับหลายร้อยปี ตั้งอยู่บนดินแดนประวัติศาสตร์เมืองเก่าอุทุมพร สิ่งที่สำคัญของสถานที่แห่งนี้ คือ พระพุทธรูปพ่อปู่หลักเมือง ถ้ำพระ ถ้ำอ้ายเตย์ ภาพเขียนบนผนังถ้ำอ้ายเตย์ และรอยพระพุทธบาทจำลอง โดยในถ้ำพระเป็นที่ประดิษฐานพระพุทธรูปปางมารวิชัย เป็นพระพุทธรูปเก่าแก่และศักดิ์สิทธิ์คู่บ้านคู่เมืองชุมพรมาแต่เดิม ชาวบ้านพากันเรียกพระพุทธรูปองค์นี้ว่า “พ่อปู่หลักเมือง” อันมีความหมายพอที่จะแยกได้สองประการ คือประการแรก เมืองชุมพรหรือเมืองอุทุมพร เดิมไม่มีเสาหลักเมือง เมื่อมีผู้มาถามหาเสาหลักเมือง คนสมัยก่อนก็จะพากันชี้บอกถึงพระพุทธรูปปู่หลักเมืองภายในถ้ำรับร่อว่าเป็น เสาหลักเมือง ประการที่สอง ประชาชนชาวเมืองเก่าต่างมีความศรัทธา เคารพเชื่อมั่น ในความศักดิ์สิทธิ์และเก่าแก่ของพระพุทธรูปปู่หลักเมืองว่า ย่อมจะอำนวยประโยชน์ โสตถิตผล ดลบันดาลให้เกิดความสุขความเจริญแก่ผู้ที่เคารพบูชา การจัดงานประเพณีขึ้นถ้ำรับร่อ ปิดทองพ่อปู่หลักเมืองนี้ นับเป็นการอนุรักษ์ สืบทอดวัฒนธรรมประเพณีเก่าแก่ และภูมิปัญญาท้องถิ่นให้คงอยู่สืบไป อีกทั้งยังเป็นการสร้างความสามัคคีให้กับคนในชุมชนท้องถิ่น ซึ่งได้กำหนดจัดให้มีขึ้นตามโบราณประเพณี หรือนับตามแบบสุริยุคติ ในวันแรม 14 ค่ำ เดือน 5 ของทุกปี โดยเมื่อถึงเทศกาลขึ้นถ้ำ บรรดาลูกหลานชาวเมืองเก่าที่ออกไปประกอบสัมมาชีพอยู่ตามสถานที่ต่าง ๆ ก็จะพากันกลับภูมิลำเนาเดิม เพื่อกราบไหว้บูชา และปิดทองพ่อปู่หลักเมืองกันปีละ 1 ครั้ง ตามความเชื่อ เพื่อขอศีลขอพรจากพ่อปู่หลักเมืองให้มีความสุขความเจริญตลอดไป ความเชื่อดังกล่าวมานี้ ยังฝังแน่นในความรู้สึกของชาวชุมพร และถือปฏิบัติกันมาจนกระทั่งทุกวันนี้",[],[]
"พื้นที่ป่าชายเลนบริเวณอ่าวทุ่งคา-สวี 17,375 ไร่ จัดว่าเป็นพื้นที่ป่าชายเลนผืนใหญ่ของทางฝั่งอ่าวไทย โดยมีป่าชายเลนที่อยู่ในสภาพดี ประมาณ 13,000 ไร่ และเสื่อมโทรมจากการใช้ประโยชน์เพื่อการเพาะเลี้ยงสัตว์น้ำ 4,375 ไร่ เป็นป่าที่ปกคลุมอยู่บนดินเลนริมฝั่งทะเล โดยเฉพาะปากแม่น้ำต่างๆ ปกติน้ำเค็มท่วมถึงและมีไม้เด่นที่มีการปรับตัวให้ขึ้นได้บนดินเลนที่อ่อนนิ่มและขาดออกซิเจนในดินโดยการมีรากค้ำยัน (prop root) รากหายใจ (pneumatophores) และพูพอน (buttress) ใบส่วนใหญ่มีสารเคลือบ (wax) เพื่อป้องกันการสูญเสียน้ำ บางชนิดมีต่อมขับเกลือที่โคนใบ",[],[]
ตามคัมภีร์ทางพุทธศาสนา ช่วงวันที่พระพุทธเจ้าเสด็จลงมาจากดาวดึงส์ หลังจากเสด็จไปโปรดพุทธมารดา ได้เสด็จลงมาด้วยบันได 3 บันได ได้แก่ บันไดแก้วสำหรับพระพุทธเจ้า อาจสื่อถึงความบริสุทธิ์ ไม่ยึดติดกับรูปลักษณ์ ขนาบด้วยบันไดทอง สำหรับพระอินทร์ที่เสด็จมาส่งพระพุทธเจ้าคู่กับบันไดเงินของพระพรหม แสดงให้เห็นถึงการยึดดยงกับกายเนื้อและกิเลสที่ยังสละไม่หมดของเทพ - เทวดาอื่นสะท้อนความเชื่อมโยงกับความต้องการของมนุษย์บนโลก,[],[]
วัตถุโดยทั่วไปที่มีทรงกลม เจาะรูตรงกลาง และร้อยเข้าด้วยกัน เพื่อตกแต่งร่างกายหรือสิ่งของ มีความทนทาน เคลื่อนย้ายสะดวก มีการผลิตกันเป็นสากล หรือผลิตกันโดยทั่วไปในหลายแหล่งอารยธรรม ผลิตขึ้นได้จากวัสดุหลายประเภท อาทิ กระดูก แก้ว หิน หินกึ่งมีค่า โดยเฉพาะการผลิตจากแก้ว มีสีสัน ขนาด และรูปทรงที่หลากหลาย โดยอาศัยส่วนผสมทางเคมีซึ่งทำให้เกิดสีที่แตกต่างกันออกไป ,[],[]
สังกัสสะนครในอดีต ตั้งอยู่เขตแคว้นปัญจาละ ปัจจุบันตั้งอยู่ ระหว่างเมืองลัคเนาว์กับเมืองอัครา ห่างจากเมืองกานปุรี 87 ไมล์ ห่างจากสาวัตถี 90 ไมล์ ปัจจุบันอยู่เขตอำ เภอฟารรุกขนาด รัฐอุตตรประเทศ ตามประวัติศาสตร์อินเดีย ได้กล่าวไว้ว่า สังกัสสะเป็นเมืองที่ ยิ่งใหญ่ มีพระพุทธศาสนาที่เจริญรุ่งเรือง พ.ศ. 1726 บรรดาพราหมณ์ยุยงราชาไชยจันทร์แห่งเมือง กาเนาช์ ยกทัพทำ ลายพุทธ เพราะเกรงว่าในอนาคตพุทธอาจจะเป็น ภัยต่อฮินดู สภาพที่ปรากฏปัจจุบันคือเป็นเศษกองอิฐ ดร. รามรุท สิงห์ นักประวัติศาสตร์ทางพระพุทธศาสนาแห่ง มหาวิทยาลัยมคธ รัฐหาร ได้กล่าวว่า พราหมณ์ถือว่าสังกัสสะเป็นเมือง ศักดิ์สิทธิ์แห่งหนึ่ง ซึ่งปรากฏในคัมภีร์รามายณะ เรียกว่า “สังคัสสะ”,[],[]
"ตั้งอยู่ที่หมู่ที่ 1 บ้านฝั่งแดง ตำบลหาดทราย อำเภอเมือง จังหวัดชุมพร พลเรือเอกพระเจ้าบรมวงศ์เธอกรมหลวงชุมพรเขตอุดมศักดิ์เป็นปูชนียบุคคล ซึ่งชาวชุมพร และชาวจังหวัดชายทะเลเคารพสักการะ และถือเป็นเจ้าพ่อของชาวเรือ พระองค์ทรงเป็นพระเจ้าลูกยาเธอในพระบาทสมเด็จฯ พระจุลจอมเกล้าเจ้าอยู่หัว ทรงพระนามเดิมว่าพระองค์เจ้าอาภากรเกียรติวงศ์ ประสูติเมื่อ พ.ศ.2423 ในเจ้าจอมมารดาโหมด ทรงสำเร็จการศึกษาวิชาการทหารเรือจากประเทศอังกฤษ ทรงปรับปรุงกิจการทหารเรือให้เข้าขั้นมาตรฐานสากล ทรงวางหลักสูตร และก่อตั้งโรงเรียนนายเรือ ทรงเป็นผู้บังคับการเรือและทรงบัญชาการฝึกนักเรียนนายร้อยด้วยพระองค์เอง นอกจากนั้นยังเป็นนักยุทธศาสตร์ ทรงก่อตั้งฐานทัพเรือบริเวณสัตหีบ ซึ่งเป็นรากฐานที่สำคัญของกองทัพเรือมาตั้งแต่บัดนั้น กรมหลวงชุมพรเขตรอุดมศักดิ์ สิ้นพระชนม์
เมื่อวันที่ 19 พฤษภาคม 2466 ด้วยโรคไข้หวัดใหญ่ รวมพระชนมายุได้ 44 พรรษา ชาวจังหวัดชุมพรมีความเชื่อมั่นว่าพระวิญญาณของพระองค์ทรงสถิตอยู่ ณ ตำหนักที่หาดทรายรี ยามใดที่จังหวัดชุมพรประสบภัยพิบัติพระวิญญาณของพระองค์จะทรงปกป้องคุ้มครองและขจัดปัดเป่าให้ผ่านพ้นไป พระองค์ทรงเป็นปูชนียบุคคลที่ชาวชุมพรเคารพสักการะ เป็นมิ่งขวัญกำลังใจของชาวชุมพร ทรงเป็นที่เคารพสักการะของชาวชุมพร ตั้งแต่ครั้งที่พระองค์นำทหารมาฝึกประลองยุทธที่หาดทรายรีต่อมาภายหลังได้สิ้นพระชนม์ ณ ที่แห่งนี้ จึงถือกันว่าหาดทรายรีเป็นสถานที่ส่วนพระองค์อันศักดิ์สิทธิ์
",[],[]
"กลองมโหระทึก (Bronze Kettle Drums/Dong song Drums) ลักษณะอันโดดเด่นของวัฒนธรรมดองซอน ประเทศเวียดนาม กำหนดอายุอย่างกว้างตั้งแต่ช่วงก่อนพุทธศตวรรษ 200 ปี – 
พุทธศตวรรษที่ 10 ซึ่งตรงกับช่วงก่อนประวัติศาสตร์ตอนปลาย – แรกเริ่มประวัติศาสตร์ในประเทศไทยหลายแห่ง ทุกภูมิภาค สำหรับพื้นที่ภาคใต้มีการพบไม่น้อยกว่า 19 ใบทั่วทั้งคาบสมุทร ครอบคลุมพื้นที่จังหวัดชุมพร, สุราษฎร์ธานี, นครศรีธรรมราช และสงขลา ซึ่งพบในพื้นที่ชายฝั่งตะวันออกทั้งหมด จากพื้นที่ศึกษาในจังหวัดชุมพร พบกลองมโหระทึกในพื้นที่แหล่งโบราณคดีเขาสามแก้ว จำนวน 5 ใบ แหล่งโบราณคดีบ้านในหยาน 1 ใบ แหล่งโบราณคดีปังหวาน (ริมตลิ่งแม่น้ำหลังสวน) 1 ใบ และชิ้นส่วนกลอง แหล่งโบราณคดีเขาเสก 1 ใบ รวมทั้งหมด 9 ใบในพื้นที่จังหวัดชุมพร 
",[],[]
"ภาชนะดินเผาเนื้อสีเทา มีการทาน้ำดิน เมื่อเผาบางครั้งจะออกเป็นสีดำ ตกแต่งด้วยวิธีการกดประทับ พบกระจายตัวในหลายพื้นที่บริเวณทางชายฝั่งตะวันออก และชายฝั่งตะวันออกเฉียงใต้ของอินเดีย สำหรับการกำหนดอายุ มีการศึกษา ที่ระบุไว้หลายช่วงจึงไม่ชัดเจน กำหนดโดยประมาณในช่วงพุทธศตวรรษที่ 2 – 10 พบภาชนะลายกดประทับแบบซี่ฟันเฟืองกระจายอยู่หลายพื้นที่ อาทิ แหล่งโบราณคดีบางกล้วยนอก, แหล่งโบราณคดีภูเขาทอง, แหล่งโบราณคดีกะเปอร์, แหล่งโบราณคดีปากจั่น จังหวัดระนอง แหล่งโบราณคดีในหยาน, แหล่งโบราณคดีถ้ำถ้วย และแหล่งโบราณคดีเขาสามแก้ว จังหวัดชุมพร เป็นต้น
",[],[]
"ภาชนะดินเผาแบบมีปุ่มแหลมทรงกรวยคว่ำที่ด้านในภาชนะ มีการพบในพื้นที่แหล่งโบราณคดีในประเทศอินเดีย และบังคลาเทศ กำหนดอายุได้ช่วงพุทธศตวรรษที่ 2 – 8  พบในพื้นที่ศึกษา จำนวน 4 แห่ง ได้แก่ แหล่งโบราณคดีถ้ำเสือ, แหล่งโบราณคดีภูเขาทอง, บริเวณใกล้เคียงแหล่งเรือโบราณหาดปากคลองกล้วย จังหวัดระนอง และแหล่งโบราณคดีเขาสามแก้ว จังหวัดชุมพร
",[],[]
ที่ตั้ง ตำบลปากตะโก อำเภอทุ่งตะโก จังหวัดชุมพร   ที่มาของชื่อปากน้ำตะโก มาจากชื่อคลองโก และชื่อต้นตะโก เป็นพื้นที่ที่ปากน้ำตะโกไหลลงสู่ทะเล บริเวณใกล้เคียงเป็นชุมชนชาวประมงพื้นบ้าน ชาวบ้านประกอบอาชีพเกษตรกรรมและประมงควบคู่กันไป นอกชายฝั่งมีเกาะน้อยใหญ่กว่า 10 เกาะ บางเกาะมีการทำสัมปทานรังนกอยู่ด้วย โดยชุมชนบริเวณนี้เป็นชาวไทย-จีน เช่นเดียวกับที่ปากน้ำชุมพร ดังปรากฏศาลเจ้าจีนอยู่ด้วย ในพื้นที่มีเรื่องราวเกี่ยวกับ “ไอ้ด่างบางมุด” ซึ่งเป็นจระเข้กินคน เข้ามากินคนบริเวณคลองปากน้ำตะโกถึงคลองบางมุด,[],[]
ชุมชนในตำบลหาดส้มแป้น อำเภอเมือง จังหวัดระนอง เป็นพื้นที่ราบท่ามกลางหุบเขา ไม่มีเขตติดต่อกับทะเล  แต่มีแหล่งต้นน้ำที่ไหลผ่านตัวเมืองจังหวัดระนอง  เดิมมีชาวจีนเข้ามาตั้งรกรากและหาแร่ดีบุก ซึ่งเป็นทรัพยากรหลักของเมืองระนองในอดีต สันนิษฐานว่าหาดส้มแป้น มาจากคำว่า “ห้วยซ้มเปียน”  ในภาษาจีน แปลว่าลึกเข้าไปในหุบเขา  คือ ลึกเข้าไปเพื่อไปหาแร่ในหุบเขา ซึ่งแร่ที่ว่านั้นก็คือ แร่ดีบุก ดังนั้นที่นี่จึงเคยเป็นชุมชนที่เกี่ยวข้องกับการทำเหมืองแร่มากว่า 100 ปี  นอกจากนี้ ยังมีชื่อเสียงด้านดินขาว ที่สามารถนำมาทำประโยชน์ได้หลายอย่าง หนึ่งในนั้นคือการทำเครื่องปั้นดินเผา  จึงมีการก่อตั้งกลุ่มเซรามิก และมีข้อสันนิษฐานว่าบริเวณนี้อาจเกี่ยวข้องกับเส้นทางข้ามคาบสมุทรเนื่องจากอยู่บริเวณทางเชื่อมระหว่างช่องเขาและที่ราบชายฝั่งทะเลตะวันตก,[],[]
สุวรรณภูมิ (Suvarnabhumi) หรือดินแดนทองคำที่ปรากฏชื่อในตำนาน นิทาน และคัมภีร์ในพุทธศาสนา ซึ่งกล่าวถึงดินแดนทองคำอันอุดมสมบูรณ์ ที่อาจเป็นคำเปรียบเปรยของดินแดนที่นำมาซึ่งความร่ำรวยของประชาชนในพื้นที่ จึงเป็นเหตุให้ผู้คนต่างถิ่นพยายามเดินทางมาเพื่อแสวงโชค อาทิเช่น กลุ่มนักเดินทางในประเทศอินเดียและจากประเทศจีนที่เดินทางมาเพื่อแลกเปลี่ยนทรัพยากรกับผู้คนท้องถิ่น หรือ แสวงหาทรัพยากรอันมีค่าจากธรรมชาติ ความสำคัญของดินแดนแห่งนี้มาจากธรรมชาติทั้งที่ตั้งและศักยภาพ จึงส่งผลให้ผู้คนต่างถิ่นอยากมาแลกเปลี่ยนสิ่งของและทำให้ผู้คนในท้องถิ่นได้รับวิทยาการใหม่ ๆ จนทำให้ดินแดนแห่งนี้มีความหลากหลายและพัฒนาการจนมาเป้นเมืองไทยในปัจจุบัน สำหรับการศึกษาในทางโบราณคดี สันนิษฐานว่า ได้แก่ ช่วงพุทธศตวรรษที่ 2 - 9 ,[],[]
ตั้งอยู่ที่บ้านในหยาน หมู่ที่ 6 ตำบลพะโต๊ะ อำเภอพะโต๊ะ จังหวัดชุมพร  อยู่บริเวณที่คลองปากทรง (คลองพะโต๊ะ) และคลองสอก(คลองเสาะ) ไหลมารวมเป็นแม่น้ำหลังสวน บริเวณพื้นที่โดยรอบแหล่งโบราณคดีเป็นพื้นที่ลาดเชิงเขา มีลักษณะเป็นช่องเขาที่เชื่อมไปยังพื้นที่ฝั่งตะวันตกของคาบสมุทรมลายู โดยสามารถใช้เป็นเส้นทางไปยังบ้านบกไฟและบ้านราชกรูดในจังหวัดระนอง ซึ่งอยู่ใกล้ชายฝั่งทะเล โบราณวัตถุสำคัญที่พบ ได้แก่ ลูกปัดดินเผา ขวานหินขัด เศษภาชนะดินเผาเนื้อดิน ชิ้นส่วนหน้ากลองมโหระทึกสำริด ลูกปัดแก้ว ลูกปัดแก้วที่หลอมติดกัน และมีรายงานว่าพบเศษภาชนะดินเผาเนื้อละเอียดคุณภาพดี ที่สันนิษฐานว่านำเข้ามาจากอินเดีย (fine grey pottery) ,[],[]
ที่ตั้ง ตำบลปากน้ำ อำเภอเมืองชุมพร จังหวัดชุมพร เป็นปากน้ำที่คลองท่าตะเภาไหลลงสู่ทะเล ห่างจากตัวเมืองชุมพรประมาณ 10 กิโลเมตร บริเวณใกล้เคียงเป็นท่าเทียบเรือและชุมชนชาวประมงขนาดใหญ่ โดยเป็นชุมชนชาวไทย-จีนไหหลำและแต้จิ๋วดั้งเดิม ดังปรากฏศาลเจ้าชาวจีนอยู่ในชุมชน มีแหล่งท่องเที่ยวที่โดดเด่น ได้แก่ เขามัทรี อนุสาวรีย์ยุวชนทหาร  และมาลิกเจดีย์บนเกาะมัตโพน เป็นต้น,[],[]
ตั้งอยู่ที่เชิงสะพานท่านางสังข์ ตำบลบางหมาก อำเภอเมือง จังหวัดชุมพร อนุสาวรีย์ยุวชนทหาร สร้างขึ้นโดยชาวจังหวัดชุมพร เพื่อรำลึกถึงวีรกรรมของยุวชนทหารที่ช่วยปกป้องบ้านเมืองในช่วงสงครามโลกครั้งที่ 2 ครั้งนั้นทหารญี่ปุ่นได้ยกพลขึ้นบก ที่บ้านแหลมดิน และหาดคอสน จังหวัดชุมพร เมื่อวันที่ 8 กรกฎาคม พ.ศ.2484 แล้วเคลื่อนกำลังไปตามถนนสายชุมพร - ปากน้ำ ร้อยเอกถวิล นิยมเสน ผู้บังคับหน่วยยุวชนทหารที่ 52 จึงได้นำกำลังยุวชนทหารเข้าปฏิบัติต่อต้านข้าศึกอย่างเหนียวแน่นบริเวณสะพานท่านางสังข์ จนสามารถตรึงกำลังข้าศึกให้อยู่กับที่ได้ กระทั่งได้รับคำสั่งให้ยุติการต่อสู้ อนุสาวรีย์แห่งนี้สร้างเสร็จเมื่อวันที่ 3 ธันวาคม พ.ศ.2524  ต่อมาใน พ.ศ.2527 จังหวัดชุมพรได้ทำการปรับปรุงอนุสาวรีย์ โดยสร้างประติมากรรมรูปยุวชนทหารขึ้นใหม่ให้มีขนาดหนึ่งเท่าครึ่งของคนจริง มีร้อยเอกนพดล สุวรรณสมบัติเป็นประติมากร รวมทั้งได้ปรับปรุงฐานอนุสาวรีย์ให้มีความเหมาะสมสวยงามยิ่งขึ้น  และมีการทำพิธีเปิดอนุสาวรีย์อย่างเป็นทางการในวันที่ 8 ธันวาคม พ.ศ.2533 โดยมีพลเอกชาติชาย ชุณนะวัณ นายกรัฐมนตรีในขณะนั้นเป็นประธาน และได้จัดให้มีพิธีวางพวงมาลาในวันที่ 8 ธันวาคมของทุกปี,[],[]
ภูเขารับร่อหรือเขาพระเป็นภูเขาหินปุนวางตัวตามแนวทิศเหนือ - ใต้ ยาว 2 กิโลเมตร กว้าง 1.25 กิโลเมตร ยอดเขาสูง 183 เมตร,[],[]
โบราณสถานภูเขารับร่อ (วัดเทพเจริญ) ตั้งอยู่ที่หมูที่ 4 บ้านท่าข้าม ตำบลท่าข้าม อำเภอท่าแซะ มีการพบภาชนะดินเผา ขวานหินขัด ยุคก่อนประวัติศาสตร์ พระพุทธรูปปูนปั้น 81 องค์ จิตรกรรมพระไสยาสน์ กำหนดอายุภาพรวมร่วมสมัยอยุธยา – รัตนโกสินทร์ ,[],[]
ตั้งอยู่ที่ตำบลบางนอน อำเภอเมืองระนอง จังหวัดระนอง สุสานเจ้าเมืองระนอง หรือสุสานคอชู้เจียง ณ ระนอง ชาวจีนฮกเกี้ยนที่มาจากเมืองเจียงจิวหู เป็นเจ้าภาษีนายอากร เป็นเจ้าเมืองระนองคนแรกที่มีบทบาทอย่างมากในการพัฒนาบ้านเมืองให้เจริญก้าวหน้าดำรงตำแหน่งการปกครองเป็นหลวงรัตนเศรษฐีพระรัตนเศรษฐี และพระยารัตนเศรษฐี ตามลำดับจนถึงสมัยพระบาทสมเด็จ พระจุลจอมเกล้าเจ้าอยู่หัวรัชกาลที่ 5 ได้พระราชทานตำแหน่งให้เป็นพระยาดำรงสุจริตมหิศรภักดี ซึ่งเป็นตำแหน่งสุดท้ายก่อนจะถึงแก่อสัญกรรมในวันพฤหัสบดี เดือน 7 ขึ้น 8 ค่ำ ปีมะเมียจัดวาศก ศักราช 1244 หรือ พ.ศ. 2425 พื้นที่สุสาน ในปัจจุบันเป็นที่ดินพระราชทานจากรัชกาลที่ 5 เพื่อเป็นเกียรติประวัติแก่ตระกูล ณ ระนองสุสานเจ้าเมืองระนองตั้งอยู่ที่ลาดเขาระฆังทองหันหน้าออกสู่ทะเล พื้นที่สุสานตกแต่งด้วยประติมากรรมศิลาแกรนิตลอยตัวรูปบุคคล รูปสัตว์ และประติมากรรมนูนสูงโดยรอบ ประติมากรรมเหล่านี้สันนิษฐานว่านำเข้ามาจากประเทศจีน ถือเป็นสุสานสำคัญที่เกี่ยวเนื่องกับบุคคลสำคัญทางประวัติศาสตร์ในด้านการพัฒนาด้านสังคมและเศรษฐกิจของเมืองระนอง จนกระทั่งมีความเจริญรุ่งเรื่องจนถึงทุกวันนี้ ทำให้ท่านเป็นที่รู้จักและเคารพนับถือของชาวระนองและจังหวัดใกล้เคียง มีอายุสมัยรัตนโกสินทร์ สร้างเมื่อปี พ.ศ. 2425 ประกาศขึ้นทะเบียนโบราณสถานในราชกิจจานุเบกษา เล่ม 116 ตอนพิเศษ 7 ง หน้า 1 วันที่ 22 มกราคม 2542 พื้นที่โบราณสถานประมาณ 12 ไร่ 2 งาน 98 ตารางวา,[],[]
"ตั้งอยู่ที่หมู่ที่ 1 บ้านขุนแสน ตำบลนาชะอัง อำเภอเมือง จังหวัดชุมพร วัดสามแก้ว มีประวัติความเป็นมาตามจารึกที่ฐานพระพุทธรูปประธานในอุโบสถสรุปความได้ว่า ในระหว่างพ.ศ.2467 - 2468 พระธรรมวโรดม (เช่ง อุตตโม)แห่งวัดราชาธิวาส ครั้งยังเป็นพระธรรมโกษาจารย์ กับหลวงศรีสุพรรณดิฐ (เผียน ชุมวรฐายี)นายอำเภอท่าแซะ จังหวัดชุมพร ในขณะนั้น ได้ร่วมมือกับทายกทายิกา ช่วยกันพัฒนาวัดสามแก้ว ซึ่งแต่เดิมเป็นวัดร้าง ให้กลับมีพระสงฆ์จำพรรษาดังแต่ก่อน โดยได้ช่วยกันถากถางปรับพื้นที่บริเวณวัด ซึ่งมีต้นไม้ขึ้นรกให้เป็นระเบียบเรียบร้อยมีการบริจาคทรัพย์สร้างเสนาสนะต่างๆ รวมทั้งสร้างอุโบสถจนสำเร็จ และได้รับพระราชทานวิสุงคามสีมาเมื่อวันที่ 1 มกราคม พ.ศ.2467 ในพระอุโบสถมีภาพจิตรกรรมฝาผนัง ฝีมือพระยาอนุศาสน์จิตรกร ช่างหลวงคนสำคัญในรัชกาลที่ 6 ซึ่งพระธรรมวโรดม (เช่ง อุตตโม)เจ้าอาวาสวัดราชาธิวาสได้เชื้อเชิญให้ท่านไปเขียนภาพให้ในระหว่าง พ.ศ.2471 - 2473 ดังปรากฎความตามจารึกที่ผนังด้านหลังพระพุทธรูปประธาน 
อนึ่ง ชื่อวัดสามแก้วพ้องกับชื่อแหล่งโบราณคดีเขาสามแก้วที่อยู่ใกล้เคียงในตำบลเดียวกัน แต่ในบริเวณวัดสามแก้ว ไม่ปรากฏหลักฐานทางโบราณคดีที่ร่วมสมัยเดียวกับที่พบในแหล่งโบราณคดีเขาสามแก้วแต่อย่างใด
",[],[]
พิพิธภัณฑสถานแห่งชาติ ชุมพรตั้งอยู่บริเวณศูนย์ราชการจังหวัดชุมพร ตำบลนาชะอัง อำเภอเมืองชุมพร จังหวัดชุมพร มีที่มาจากมติคณะรัฐมนตรีที่ให้กรมศิลปากรดำเนินการโครงการจัดตั้งพิพิธภัณฑสถานแห่งชาติ ประจำเมือง ตั้งแต่ปี พ.ศ.2535 เป็นต้นมา เพื่อให้ท้องถิ่นเกิดความรักความภาคภูมิใจในความเป็นมาของท้องถิ่นตน และจะได้ร่วมกันรักษามรดกวัฒนธรรมที่มีค่าให้คงอยู่สืบไป จากนั้นในปี พ.ศ.2537 ผู้ว่าราชการจังหวัดชุมพร (นายประยูร พรหมพันธ์)ได้มอบที่ดินจำนวน 7 ไร่เศษ ณ พื้นที่ตำบลนาชะอัง อำเภอเมือง จังหวัดชุมพรให้แก่กรมศิลปากร เพื่อดำเนินการก่อตั้งพิพิธภัณฑสถานแห่งชาติ ชุมพร พิพิธภัณฑสถานแห่งชาติชุมพร เป็นพิพิธภัณฑ์ประวัติศาสตร์ที่จัดแสดงโบราณวัตถุศิลปวัตถุ โดยจัดแสดงนิทรรศการถาวร แบ่งออกเป็น 8 หัวข้อ ได้แก่ (1) ข้อมูลที่เกี่ยวข้องกับจังหวัดชุมพร (2) เรื่องราวสมัยก่อนประวัติศาสตร์ของชุมพร (3) พัฒนาการช่วงต้นประวัติศาสตร์ของชุมพร (4) เรื่องราวสมัยประวัติศาสตร์ (5) ชุมพรกับสงครามโลกครั้งที่ 2 และวีรกรรมของยุวชนทหาร (6) เรื่องราวธรรมชาติวิทยาและมรดกของจังหวัดชุมพร (7) เรื่องราวเกี่ยวกับพระเจ้าบรมวงศ์เธอ กรมหลวงชุมพรเขตอุดมศักดิ์ และ (8) เรื่องราวของชุมพรกับเส้นทางผ่านของพายุไต้ฝุ่นเกย์,[],[]
ตั้งอยู่ที่หมู่ 1 ตำบลปากตะโก อำเภอทุ่งตะโก จังหวัดชุมพร เป็นหนึ่งในแหล่งท่องเที่ยวทางธรรมชาติที่มีชื่อเสียงของจังหวัดชุมพร อยู่ใกล้กับปากน้ำทุ่งตะโกซึ่งเป็นที่ตั้งของหมู่บ้านชาวประมง หาดอรุโณทัยเป็นหาดรูปโค้งมีความยาวประมาณ 6 กิโลเมตร ประกอบด้วยหาดทรายสีขาว ถัดจากชายหาดขึ้นไปเป็นทิวสน เมื่อน้ำลงจะเห็นสันทรายโผล่ขึ้นมาเป็นแนวกว้าง จากบริเวณหาดอรุโณทัยสามารถมองเห็นเกาะต่างๆที่อยู่ไม่ไกลจากฝั่ง เช่น เกาะพิทักษ์ และเกาะมะพร้าว เป็นต้น  นอกจากนี้ บริเวณหาดอรุโณทัยยังเป็นที่ตั้งของศาลพระเจ้าบรมวงศ์เธอ กรมหลวงชุมพรเขตอุดมศักดิ์อีกด้วย ,[],[]
ตั้งอยู่ที่ตำบลปังหวาน อำเภอพะโต๊ะ จังหวัดชุมพร มีลักษณะพื้นที่เป็นที่ราบริมตลิ่งแม่น้ำปังหวาน มีการพบโบราณวัตถุเป็นจำนวนมาก ได้แก่ กลองมโหระทึก ภาชนะแบบมีสัดส่วนดีบุกสูง (High Tin bronze) ลูกปัดแก้ว ลูกปัดคาร์เนเลียนคาดเส้นสี (Etched bead) กำไลหินควอตซ์ เครื่องประดับทองคำ แม่พิมพ์ขวาน เป็นต้น ,[],[]
ที่ตั้ง ตำบลบางแก้ว อำเภอละอุ่น จังหวัดระนอง ลักษณะ พื้นที่ปากคลองละอุ่น เป็นจุดที่คลองละอุ่นไหลลงสู่แม่น้ำกระบุรี โดยปากคลองละอุ่นเป็นปากคลองขนาดใหญ่ที่สุดนับตั้งแต่ปากจั่นถึงปากน้ำระนอง มีเขาฝาชีเป็นจุดหมายตาสำคัญ ไม่อยู่ในชายฝั่งทะเลเปิดจึงเป็นท่าเรืออย่างดีได้ ในสมัยสงครามโลกครั้งที่สอง ละอุ่นเป็นปลายทางของทางรถไฟสายคอคอดกระ ซึ่งกองทัพญี่ปุ่นได้สร้างขึ้นเพื่อเป็นเส้นทางลำเลียงของกองทัพจักรวรรดิญี่ปุ่นระหว่างสงครามโลกครั้งที่ 2 (พ.ศ.2484-2488) ข้ามจากฝั่งอ่าวไทยสู่ทะเลอันดามันนอกเหนือไปจากทางรถไฟสายมรณะ (หนองปลาดุก-ด่านพระเจดีย์สามองค์-ตานพยูซะยะ) โดยเริ่มจากอำเภอเมืองชุมพร จังหวัดชุมพร ตามแนวถนนเพชรเกษมในปัจจุบัน ผ่านปากจั่น ทับหลี และเขาฝาชี เริ่มสร้างเมื่อปี พ.ศ.2486 และเริ่มรื้อถอนในปี พ.ศ.2488 มีความยาวทั้งสิ้น 90 กิโลเมตร ปัจจุบันถูกรื้อถอน เหลือหลักฐานบางส่วนตามแนวทางรถไฟ ซึ่งปัจจุบันคือตามแนวถนนเพชรเกษมตั้งแต่ชุมพร ปากจั่น และละอุ่น ทั้งนี้ แนวทางรถไฟดังกล่าวเคยมีโครงการริเริ่มจะสร้างขึ้นตั้งแต่สมัยรัชกาลที่ 4 แต่ก็มิได้มีการสร้างแต่อย่างใด,[],[]
ตั้งอยู่ที่บ้านเขาฝาชี หมู่ที่ 4 ตำบลบางแก้ว อำเภอละอุ่น จังหวัดระนอง มีลักษณะเป็นภูเขาที่มีรูปทรงสันฐานคล้ายกับฝาชี จึงเป็นที่มาของชื่อภูเขา มีความสูงจากระดับน้ำทะเลปานกลาง 259 เมตร พื้นที่บริเวณเขาฝาชีเคยเป็นที่ตั้งค่ายทหารญี่ปุ่นในช่วงสมัยสงครามโลกครั้งที่ 2 บนยอดเขาเป็นจุดชมทัศนียภาพแม่น้ำกระบุรี และสามารถมองเห็นจุดที่แม่น้ำกระบุรีไหลมาบรรจบกับคลองละอุ่น ซึ่งแม่น้ำกระบุรีเป็นพรมแดนธรรมชาติแบ่งเขตแดนระหว่างไทยกับเมียนมา ดังนั้นจากจุดชมวิวจึงมองเห็นทิวเขาในฝั่งเมียนมาด้วย นอกจากนี้ยังเป็นจุดที่สามารถชมทะเลหมอกในยามเช้า ซึ่งสามารถพบได้บ่อยครั้งในช่วงฤดูฝน และเป็นจุดชมพระอาทิตย์ตกยามเย็นที่สวยงามมากอีกแห่งของจังหวัดระนอง การเดินทาง จากตัวเมืองระนอง ใช้ทางหลวงหมายเลข 4 (ถนนเพชรเกษม) เส้นทางไปจังหวัดชุมพร ประมาณ 28 กิโลเมตร และเมื่อข้ามสะพานข้ามคลองละอุ่น ให้ตรงต่อไปอีกประมาณ 2 กิโลเมตร จะพบทางขึ้นเขาฝาชีอยู่ทางซ้ายมือ เป็นถนนลาดยาง มีความคดโค้ง แต่ไม่ชันมาก ระยะทางประมาณ 3 กิโลเมตร ถึงจุดชมวิวเขาฝาชี โดยมีระยะทางทั้งหมดห่างจากตัวเมืองระนองประมาณ 33 กิโลเมตร,[],[]
"ตั้งอยู่ที่ริมถนนเพชรเกษม หมู่ 1 ตำบล จ.ป.ร. อำเภอกระบุรี จังหวัดระนอง จารึกพระปรมาภิไธยย่อและพระนามาภิไธยย่อสลักอยู่บนก้อนหินที่ตั้งอยู่บนยอดเนินริมถนนเพชรเกษม ปัจจุบันมีการสร้างศาลาคลุมจารึกและปรับปรุงภูมิทัศน์โดยรอบ  พระปรมาภิไธย ย่อ จปร.สลักขึ้นเมื่อพระบาทสมเด็จพระจุลจอมเกล้าเจ้าอยู่หัวเสด็จประพาสรอบแหลมมลายูเมื่อ ร.ศ.109 (พ.ศ.2433) เพื่อตรวจราชการแผ่นดินและความเป็นอยู่ของราษฎร พระองค์ได้เสด็จพระราชดำเนินโดยขบวนช้างและม้าจากเมืองชุมพรมายังเมืองกระ (กระบุรี) และเมื่อเสด็จมาถึงแนวเขตแดนระหว่างจังหวัดชุมพรและจังหวัดระนอง พระองค์ได้ทรงสลักพระปรมาภิไธยย่อ จปร. ไว้บนก้อนศิลา นอกจากนี้ยังมีพระปรมาภิไธยและพระนามาภิไธยย่ออื่น ได้แก่ ภปร. (ภูมิพลอดุลยเดช ปรมินทร) สก. (สิริกิติ์) และ สธ. (สิรินธร)  

",[],[]
"เป็นซากเรือรบของญี่ปุ่นสมัยสงครามโลกครั้งที่ 2 ซึ่งในระหว่างสงครามกองทัพญี่ปุ่นได้ใช้พื้นที่ในตำบลปากจั่น อำเภอกระบุรี เป็นท่าเรือเพื่อส่งกำลังบำรุงไปยังประเทศพม่า  ซากเรืออยู่บริเวณสะพานข้ามแม่น้ำละอุ่นจะสังเกตเห็นได้ในเวลาน้ำลง
",[],[]
เมืองเก่าระนอง ตามประกาศคณะกรรมการอนุรักษ์และพัฒนากรุงรัตนโกสินทร์และเมืองเก่า ประกาศเมื่อวันที่ 12 พฤษภาคม พ.ศ. 2560 มีพื้นที่ 1.67 ตารางกิโลเมตร องค์ประกอบเมืองที่สำคัญของเมืองเก่าระนอง ประกอบด้วย ที่หมายตาที่สำคัญ ได้แก่ เขานิเวศน์ เนื่องจากเป็นที่ตั้งของสถานที่สำคัญจำนวนมาก เช่น พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว ศาลากลางจังหวัด (หลังเก่า) พระราชวังรัตนรังสรรค์จำลอง และหอพระเก้าเกจิ เป็นต้น นอกจากนี้ภายในเมืองเก่าระนองยังมีจุดหมายตารองที่เป็นสถานที่สำคัญของเมือง ได้แก่ หอพระเก้าเกจิ พระราชวังรัตนรังสรรค์จำลอง วัดสุวรรณคีรีวิหาร วัดอุปนันทาราม ศาลเจ้าต่ายเต๊เอี๋ย ศาลหลักเมืองระนอง และอนุสาวรีย์พระยาดำรงสุจริตมหิศรภักดี (คอซู้เจียง) ย่านประวัติศาสตร์ที่สำคัญและมีคุณค่าของเมืองระนอง จึงแบ่งออกเป็น 2 ย่าน ได้แก่ ย่านการค้าบริเวณถนนท่าเมือง ถนนเรืองราษฎร์ และถนนทวีสินค้า ประกอบด้วยอาคารตึกแถวแบบโคโลเนียล ซึ่งเป็นอาคารที่มีลักษณะทางสถาปัตยกรรมที่ผสมผสานศิลปสถาปัตยกรรมแบบจีนและยุโรป และย่านศูนย์ราชการ ซึ่งมีศาลากลางจังหวัด (หลังเก่า) และพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เป็นศูนย์กลางย่าน มีอาคารสำนักงานและบ้านพักข้าราชการที่มีรูปแบบสถาปัตยกรรมแบบโคโลเนียลจำนวนมาก โดยเฉพาะอย่างยิ่งอาคารที่ตั้งอยู่บริเวณริมถนนดับคดี,[],[]
"จังหวัดระนอง หรือเมืองแร่นอง เดิมเป็นหัวเมืองเล็กๆ มีฐานะเป็นเมืองขึ้นของเมืองชุมพร มาตั้งแต่สมัยกรุงศรีอยุธยาเป็นราชธานีของไทย โดยแบ่งการปกครองออกเป็น 2 เมือง คือ เมืองระนอง และเมืองตระ ซึ่งอยู่ในการปกครองของเมืองชุมพร เจ้าเมืองมีบรรดาศักดิ์เป็นหลวง เรียกชื่อตามนามเมืองว่า ""หลวงระนอง"" ครั้นต้นสมัยกรุงรัตนโกสินทร์ มีชาวจีนฮกเกี้ยน ชื่อ "" คอซู้เจียง "" ได้ยื่นขอประมูลอากรดีบุกในเขตเมืองระนองและเมืองตระ ซึ่งพระบาทสมเด็จพระนั่งเกล้าเจ้าอยู่หัวทรงโปรดอนุญาตพร้อมกับพระราชทานบรรดาศักดิ์ให้คอซู้เจียงเป็น หลวงรัตนเศรษฐี ดำรงตำแหน่งนายอากรเมืองตระ และ เมืองระนอง ในปี 2397 ตำแหน่งเจ้าเมืองระนองว่างลง เนื่องจากหลวงระนองป่วยถึงแก่กรรม พระบาทสมเด็จพระจอมเกล้าเจ้าอยู่หัวทรงพระกรุณาโปรดเกล้าฯ พระราชทานสัญญาบัตรเลื่อนบรรดาศักดิ์ หลวงรัตนเศรษฐี (คอซู้เจียง) ขึ้นเป็นพระรัตนเศรษฐี เป็นเจ้าเมืองระนอง เมื่อพม่าตกเป็นเมืองขึ้นของอังกฤษ และรัฐบาลอังกฤษได้จัดการปกครองหัวเมือง ที่ได้ไปจากพม่าเข้มงวดกวดขันขึ้น โดยลำดับมาถึงเขตต่อแดนพระราชอาณาเขตทางทะเลตะวันตก ในเวลาต่อมาพระบาทสมเด็จพระจอมเกล้าเจ้าอยู่หัวทรงมีพระราชดำริว่าเมืองระนองและเมืองตระ เป็นเมืองขึ้นอยู่ในเมืองชุมพรจะรักษาราชการทางชายแดนไม่สะดวก จึงโปรดฯ ให้ยกเมืองตระและเมืองระนอง เป็นหัวเมืองจัตวาขึ้นตรงต่อกรุงเทพมหานครและทรงพระกรุณาโปรดเกล้าฯให้เลื่อนบรรดาศักดิ์พระรัตนเศรษฐี (คอซู้เจียง) ขึ้นเป็นพระยารัตนเศรษฐี เป็นผู้ว่าราชการเมืองระนอง เมื่อ พ.ศ. 2405 และ ในปี พ.ศ. 2420 สมัยพระบาทสมเด็จ พระจุลจอมเกล้าอยู่หัว ได้รับพระราชทานบรรดาศักดิ์เป็นพระยาดำรงสุจริตมหิศรภักดี ระนองมีฐานะเป็นหัวเมืองอิสระ และต่อมาได้ยกฐานะเป็นจังหวัดและได้มีการยุบเมืองตระเป็นอำเภอ เรียกว่าอำเภอกระบุรี โดยให้ขึ้นกับจังหวัดระนองตั้งแต่นั้นมา ระนองในอดีตนั้นมีความสำคัญในฐานะที่เป็นเมืองดีบุก เมืองชายแดน เมืองคอคอดกระ และเมืองเสด็จประทับแรม จังหวัดระนองเป็นจังหวัดภาคใต้ตอนบน ด้านทิศตะวันตกติดกับทะเลอันดามันและสาธารณรัฐแห่งสหภาพเมียนมา โดยมีระยะทางห่างจากกรุงเทพมหานคร ประมาณ 568 กิโลเมตร มีพื้นที่ประมาณ 3,324.60. ตารางกิโลเมตร และมีอาณาเขตติดต่อกับจังหวัดใกล้เคียง ดังนี้  ทิศเหนือ ติดต่อกับ จังหวัดชุมพร ทิศใต้ ติดต่อกับ จังหวัดพังงา และจังหวัดสุราษฎร์ธานี ทิศตะวันออก ติดต่อกับ จังหวัดชุมพร และจังหวัดสุราษฎร์ธา ทิศตะวันตก ติดต่อกับ สาธารณรัฐแห่งสหภาพเมียนมา และทะเลอันดามัน",[],[]
"จังหวัดชุมพรมีชื่อปรากฏตั้งแต่ปีพุทธศักราช 1098 ในตำนานพระธาตุเมืองนครศรีธรรมราชฉบับของหอสมุดแห่งชาติ โดยมีความว่า เมืองชุมพรนั้นมีฐานะเป็นเมืองสิบสองนักษัตรของนครศรีธรรมราช ใช้รูปแพะเป็นตราเมือง เป็นเมืองหน้าด่านฝ่ายเหนือเพราะอยู่ทางตอนบนของภาคใต้ การเดินทางโดยทางบกจำเป็นต้องผ่านเมืองชุมพร ในปีพุทธศักราช 1997 แผ่นดินสมเด็จพระบรมไตรโลกนาถปรากฏในกฎหมายตราสามดวงว่า เมืองชุมพรเป็นเมืองตรีอาณาจักรฝ่ายใต้ของกรุงศรีอยุธยาจนถึงพุทธศักราช 2459 จึงมีฐานะเป็นจังหวัดในมณฑลสุราษฏร์ธานี จังหวัดชุมพร แบ่งเขตการปกครอง เป็น 8 อำเภอ 70 ตำบล 737 หมู่บ้าน

",[],[]
"น้ำร้อนรักษะวารินบ่อน้ำร้อนรักษะวารินเกิดจากอิทธิพลของรอยเลื่อนระนอง โดยพบโครงสร้างทางธรณีวิทยาที่เป็นรอยคดโค้ง รอยเลื่อนและรอยแตกในกลุ่มหินแก่งกระจานจำนวนมาก ทำให้เกิดพุน้ำร้อนหลายแห่งในพื้นที่จังหวัดระนอง ซึ่งบ่อน้ำร้อนรักษะวารินก็เป็นหนึ่งในจำนวนนั้น  ปัจจุบันเป็น.......
นอกจากนี้ยังมีการค้นพบหลักฐานทางโบราณคดีประเภทเครื่องมือหินและร่องรอยการผลิตเครื่องมือหินในบริเวณบ่อน้ำร้อนรักษะวาริน จึงทำให้สันนิษฐานว่าบริเวณนี้เคยเป็นแหล่งผลิตเครื่องมือหินยุคก่อนประวัติศาสตร์ และมีการเรียกแหล่งโบราณคดีนี้ว่า แหล่งโบราณคดีสวนสาธารณะรักษะวาริน 

",[],[]
"อำเภอเมืองระนอง  จังหวัดระนอง พระที่นั่งรัตนรังสรรค์คือ พลับพลาที่ประทับในพระบาทสมเด็จพระจุลจอมเกล้าเจ้าอยู่หัว ก่อสร้างเมื่อปี พ.ศ. 2433 โดยพระยารัตนเศรษฐี(คอซิมก๊อง) เจ้าเมืองระนองขณะนั้น เมื่อคราวเสด็จฯประพาสหัวเมืองแหลมมลายูและหัวเมืองปักษ์ใต้ฝั่งทะเลตะวันตก จากนั้นมีการบูรณะดัดแปลงและใช้เป็นที่ประทับของพระบาทสมเด็จพระเจ้าอยู่หัว รัชกาลที่ 6 และรัชกาลที่ 7 รวมถึงใช้เป็นศาลากลางจังหวัดในเวลาต่อมา ซึ่งยังคงปรากฎร่องรอยของฐานและบันไดพระที่นั่งรัตนรังสรรค์หลังเดิม ปัจจุบันบริเวณนี้เป็นที่ประดิษฐานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 ชาวเมืองเรียกกันว่า ""เนินประวัติศาสตร์""",[],[]
"ตั้งอยู่ที่บ้านเกาะแก้ว หมู่ 4 ตำบลปากตะโก อำเภอทุ่งตะโก จังหวัดชุมพร ภายในวิทยาลัยประมงชุมพรเขตอุดมศักดิ์ มีลักษณะพื้นที่เป็นถ้ำขนาดเล็กบริเวณเชิงเขา จำนวน 3 ถ้ำ จำแนกพื้นที่ทางธรณีสัณฐาน
เป็นแหล่งโบราณคดีบนภูเขาหินปูนเตี้ยบนที่ราบน้ำทะเลขึ้นถึง มีลักษณะทางกายภาพเป็นเพิงผาหมาแหงน ตั้งอยู่ทางตอนเหนือของเขาหมาแหงน บริเวณโดยรอบเป็นที่ราบเชิงเขา ทางตอนเหนือของเขาหมาแหงนมีคลองตะโกไหลผ่าน ทางตอนใต้ของเขาหมาแหงนมีคลองโชนไหลผ่าน โดยไหลจากเทือกเขาตะวันตกสู่ชายฝั่งทะเลตะวันออก ไหลรวมกันที่คลองปากน้ำตะโก และลงสู่ทะเลบริเวณอ่าวท้องครก ห่างจากชายฝั่งทะเลประมาณ 8 กิโลเมตร 
ถ้ำถ้วย และเขาครก อยู่ในพื้นที่ใกล้เคียงกัน คือ บริเวณปากน้ำตะโก มีลักษณะเป็นเพิงผาถ้ำ 
บริเวณโดยรอบมีลักษณะเป็นที่ราบน้ำขึ้นถึง หลังแนวเขตกลุ่มหินดินดานไปทางตะวันตก ด้านแนวหลังกลุ่มหิน พบเป็นพื้นที่ป่าชายเลนบริเวณปากน้ำตะโก แหล่งโบราณคดีตั้งอยู่ห่างจากทะเลเล็กน้อย มีการพบเศษภาชนะท้องถิ่นและเศษภาชนะจากดินแดนภายนอก ได้แก่ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะทรงไหสีดำและสีแดง (Black and red jar) และเศษภาชนะดินเผาลายกดประทับแบบซี่ฟันเฟือง (Rouletted Wares) ลูกปัดคาร์เนเลียน และลูกปัดแก้ว ชิ้นส่วนกระดูกสัตว์ ชิ้นส่วนกระดูกมนุษย์ และเปลือกหอย มีการพบภาชนะดินเผาในสมัยหลังเป็นภาชนะเนื้อแกร่งจากกลุ่มเตาฉีสือ กำหนดเชิงเทียบได้พุทธศตวรรษที่ 17 – 19 ในภาพรวมของแหล่งโบราณคดีกำหนดอายุได้เป็น 2 ระยะ กำหนดอายุทางวิทยาศาสตร์ได้ประมาณพุทธศตวรรษที่ 3 – 4 และพุทธศตวรรษที่ 17 – 19   
",[],[]
พื้นที่บริเวณคอคอดกระ เป็นผืนแผ่นดินที่กิ่วหรือแคบที่สุดในแหลมมลายู ระยะทางประมาณ 44 กิโลเมตร พื้นที่ด้านตะวันตกของบริเวณคอคอดกระ ตั้งอยู่ในเขตปกครองของเมืองตระ มาแต่เดิม ผืนแผ่นดินส่วนที่แคบที่สุดระหว่างทะเลตะวันตกและทะเลตะวันออกแห่งนี้ มีภูเขาสลับซับซ้อนมีทางลัดผ่านช่องเขาเพียงสายเดียว ในสมัยโบราณคอคอดกระ มีความสำคัญเป็นเส้นทางที่สำคัญทางเดียวที่พม่าใช้เป็นเส้นทางเดินทัพ ยกมาตีหัวเมืองปักษ์ใต้ฝั่งทะเลตะวันออก เมื่อฝรั่งเศสคิดจะขุดคลองกระจากเมืองตระไปออกเมืองชุมพร เพื่อความสะดวกรวดเร็วในการเดินเรือจากยุโรปไปเมืองจีนในแผ่นดินพระบาทสมเด็จพระจอมเกล้าเจ้าอยู่หัวคอคอดกระจึงมีความสำคัญมากขึ้น หากสามารถขุดคลองได้สำเร็จ เรือเดินทะเลจากยุโรป จะผ่านคลองไปเมืองจีนได้ โดยไม่ต้องอ้อมแหลมมลายู ผลประโยชน์ทางการค้าของอังกฤษทางเมือง ปีนังและสิงคโปร์ และความจำเป็นทางด้านการทหารของอังกฤษ คงมีผลให้ไทยต้องเสียดินแดนทางแหลมมลายู ด้วยเหตุดังกล่าวประกอบกับการขุดคลองกระ จึงจำเป็นต้องขุดแม่น้ำกระบุรี ซึ่งเป็นเส้นกั้นพรมแดนไทยกับพม่าของอังกฤษให้กว้างลึกเข้าไปในดินแดนอันอยู่ในอำนาจของอังกฤษด้วย เมื่ออังกฤษไม่ยอม จึงขุดคลองคอคอดกระไม่ได้ ความคิดที่จะขุดคลองกระ จึง ล้มเลิกไป อังกฤษจึงได้กำหนดเป็นข้อผูกพันไว้ในสนธิสัญญาระหว่างไทยกับอังกฤษมิให้ไทยขุดคลองดังกล่าวโดยไม่ได้รับความเห็นชอบจากของอังกฤษก่อน การขุดคลอง ณ บริเวณคอคอดกระ มีผลตอบแทนทางเศรษฐกิจสูง แต่กระทบต่อความมั่นคง ของชาติทางด้านการทหาร บริเวณคอคอดกระเหมาะสมแก่การขุดคลองเพียงไร คุ้มค่าในการลงทุน แค่ไหนเป็นเรื่องที่ควรแก่การศึกษา คอคอดกระจึงยังอยู่ในความสนใจทั้งทางราชการและประชาชนมาจนถึงปัจจุบัน,[],[]
หาดประพาส ตั้งอยู่ในเขต อุทยานแห่งชาติแหลมสน เป็นหาดทรายกว้างใหญ่ เต็มไปด้วยทิวสนและลานหญ้าที่กว้างใหญ่ อยู่ปากคลองกำพวนซึ่งมีป่าชายเลนสมบูรณ์ การเดินทางใช้ทางหลวงแผ่นดินหมายเลข 4 ผ่านอำเภอสุขสำราญมา 3 กิโลเมตร จะพบทางแยกขวามือเข้าไปอีก 10 นาที เป็นที่ตั้งของหน่วยพิทักษ์อุทยานแห่งชาติที่ หส.1 (หาดประพาส),[],[]
เทพองค์สำคัญในศาสนาฮินดู และมีบทบาทในศานาพุทธ พระอินทร์เป้นเทพแห่ง สวรรค์และสายฝน ประทานความชุ่มชื้นให้แก่โลก รวมทั้งเป็นเทพประจำทิศตะวันออก มักปรากฏการณ์พระอินทร์ในพุทธประวัติ ชาดก และเรื่องเล่าพื้นบ้านหลายฉบับในประเทศไทย ,[],[]
"ที่ตั้งบ้านถ้ำตาทอง หมู่ที่ 7 ตำบลเขาค่าย อำเภอสวี จังหวัดชุมพร ลักษณะพื้นที่เป็นถ้ำบนภูเขาหินปูนลูกโดด ข้อมูลทางโบราณคดีดังนี้โบราณวัตถุที่สำคัญ ได้แก่ ภาชนะดินเผา ชิ้นส่วนภาชนะดินเผา ชิ้นส่วนภาชนะสามขา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนกระดูกมนุษย์ กำไลหิน ขวานหิน แท่งเหล็ก ลูกปัดหินคาร์เนเลียน ลูกปัดหินอาเกต    
",[],[]
ตั้งอยู่ที่บ้านปลายคลองถ้ำทุน หมู่ที่ 5 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนเขาหินปูนลูกโดด สูงกว่าระดับพื้นดิน 30 เมตร มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร พบโบราณวัตถุประเภทเศษภาชนะดินเผา (Sa Huynh – Kalanay Related Pottery) ลูกปัดคาร์เนเลียน และชิ้นส่วนกระดูกสัตว์//,[],[]
พบหลักฐานยุคก่อนประวัติศาสตร์เป็นจำนวนมาก บริเวณพื้นที่อำเภอละอุ่น โดยมีการพบหลักฐานหลายประเภท อาทิ เศษภาชนะดินเผา ชิ้นส่วนกระดูกมนุษย์ ชิ้นส่วนกระดูกสัตว์ เปลือกหอย และเครื่องประดับเป็นต้น ,[],[]
"แต่เดิมพื้นที่ตำบลร่อนทองเคยเป็นส่วนหนึ่งของเมืองกำเนิดนพคุณ ต่อมาเมื่อมีการปฏิรูปการปกครองจึงถูกตั้งเป็นอำเภอบางสะพาน โดยบริเวณนี้เป็นพื้นที่ที่มีการขุดพบแร่ทองคำเป็นจำนวนมาก การขุดและร่อนทองในอำเภอบางสะพานครั้งแรกเกิดขึ้นสมัยพระเจ้าอยู่หัวบรมโกศ โดยมีเรื่องเล่าต่อกันมาว่า ในปี พ.ศ. 2289 ผู้ตั้งเมืองกุยได้ส่งทองร่อนหนัก 3 ตำลึง ถวายพระเจ้าอยู่หัวบรมโกศ พระองค์จึงเกณฑ์ไพร่จำนวน 2,000 กว่าคน ไปร่อนทองที่บางสะพานเป็นเวลาปีเศษ ได้ทองคำหนัก 90 ชั่งเศษ คิดเป็นน้ำหนัก 54 กิโลกรัม หรือ 3,600 บาทในสมัยนั้น จากนั้นนำทองทั้งหมดไปแผ่เป็นทองแผ่นใหญ่หุ้มยอดมณฑป พระพุทธบาทสระบุรี",[],[]
"ตำนานเจ้าแม่ร่อนทองเป็นตำนานอธิบายถึงที่มาของภูมิประเทศและชื่อบ้านนามเมืองบริเวณเขาสามแก้ว โดยตำนานนี้แบ่งออกเป็น 2 สำนวนด้วยกัน สำนวนแรกกล่าวถึงหญิงสาวที่มีรูปโฉมงดงามนามว่า นางทองร่อน 
นางทองร่อนอาศัยอยู่แถบคลองท่าตะเภา วันหนึ่งมีชายต่างถิ่นมาสู่ขอนาง 4 คน นางต้องการทดสอบความจริงใจของชายทั้งสี่คนนั้นจึงถามว่าหากนางเสียชีวิตไปคนทั้งสี่จะทำบุญให้นางอย่างไร ชายสองคนแรกเป็นเศรษฐี จึงกล่าวว่าจะสร้างโลงทองประดับเพชรนิลจินดา และจะหุงข้าวหาอาหารเลี้ยงคนในงานศพนางอย่างดี ส่วนสองคนหลังเป็นคนยากจน จึงบอกว่าจะตายตามนางไป และจะนำกระดูกนางมาแขวนคอรำลึกถึงนาง นางทองร่อนไม่สามารถตัดสินใจได้ว่าควรเลือกชายคนใด จึงเกิดความเศร้าตรอมใจเสียชีวิต ชายทั้งสี่จึงทำตามคำที่ให้ไว้ โดยเศรษฐีได้อุทิศทรัพย์สินมีค่าให้นางตามคำที่ให้ไว้ ทำให้บริเวณดังกล่าวมีทรัพย์สินตกอยู่จำนวนมาก ส่วนชายคนที่สี่นำกระดูกนางไปให้พระฤๅษีชุบชีวิต เมื่อนางฟื้นชีวิต นางจึงเลือกชายคนที่สามซึ่งเลือกตายตามนางไป ชายคนที่สี่เกิดความโมโหจึงทุบตีฤๅษีลื่นล้ม เกิดเป็นเขาหราด (แปลว่าลื่นล้มในภาษาถิ่นใต้) ส่วนที่ที่เผาศพนางทองร่อนเรียกว่าบ้านนาชะอัง (สันนิษฐานว่าคำว่าชะอัง มาจากคำว่าฉะอึง แปลว่ากระดูกในภาษาเขมร) สำนวนที่สองเล่าว่านางทองร่อนตั้งบ้านเรือนอยู่ริมคลองสามแก้ว มีลูกสาวเป็นคนสวย จึงมีชาวอินเดียและอังกฤษจะแล่นเรือมาสู่ขอลูกสาวนางทองร่อน แต่เผอิญเรือล่ม ทรัพย์สินที่ขนมาด้วยจึงจมลงในแม่น้ำ ทำให้บริเวณดังกล่าวมีทรัพย์สินอยู่เป็นจำนวนมากทำให้ชาวบ้านมาร่อนหาทองคำและหาของมีค่าบนภูเขาตั้งแต่อดีต
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง เป็นแหล่งโบราณคดีประเภทถ้ำ มีหลักฐานทางโบราณคดีกระจายตัวอยู่บ้างโบราณวัตถุที่สำคัญ อาทิ เครื่องมือหินกะเทาะ หินลับ เศษภาชนะดินเผา  ชิ้นส่วนกระดูกมนุษย์ ชิ้นส่วนกระดูกสัตว์ อุลกมณี ชิ้นส่วนภาชนะดินเผาสามขา เป็นต้น 
",[],[]
ได้แก่พื้นที่ในวงเหนือและในวงใต้ อำเภอละอุ่น จังหวัดระนอง มีส่วนติดต่อกับกลุ่มพื้นที่แหล่งโบราณคดีเขาทะลุ บริเวณทางตะวันตกของจังหวัดชุมพร ซึ่งมีลักษณะเป็นภูมิประเทศแบบคาสน์ (เทือกเขาหินปูน) มีการพบแหล่งโบราณคดีเป้นจำนวนมาก อย่างน้อย 30 แหล่งโบราณคดีช่วงสมัยก่อนประวัติศาสตร์ จนถึงสมัยแรกเริ่มประวัติศาสตร์ มีการเจอเศษภาชนะดินเผา ชิ้นส่วนกระดูกมนุษย์ เครื่องมือหิน เครื่องประดับ ชิ้นส่วนกระดูกสัตว์ เป็นต้น ,[],[]
"เมื่อประมาณ 200 ปีเศษ มีผู้หลบหนีจากเจ้าหน้าที่จาก อำเภอไชยา จ.สุราษฎร์ธานี ชื่อตาคงขาว ตาคงดำ มาอาศัยอยู่ที่เขาค่าย ซึ่งอยู่ทางทิศใต้ของตำบลเขาทะลุ ต่อมาจึงได้ขยายพื้นที่เข้ามาในที่ราบหุบเขาและสมัยนั้นเก็บภาษี 4 บาท ซึ่งก็นับว่าเป็นจำนวนมากในสมัยนั้น ประชาชนที่ยากจนไม่มีเงินจ่าย จึงได้หลบหนีมาสมทบกัน จนกระทั่งมีจำนวนเพิ่มมาก ประมาณ 200 คน เดิมตำบลเขาทะลุขึ้นอยู่กับจังหวัดระนอง แต่การคมนาคมไม่สะดวกจึงได้โอนมาขึ้นกับอำเภอสวี จังหวัดชุมพร เมื่อวันที่ 17 เมษายน 2493 สาเหตุที่เรียกว่า ""ตำบลเขาทะลุ"" มีภูเขาสูงและมีรูทะลุมองเห็นในระยะไกลและโดดเด่น จึงได้เรียกชื่อตามลักษณะของภูมิประเทศและความเป็นเอกลักษณ์ว่า ""ตำบลเขาทะลุ"" มาจนถึงปัจจุบันนี้ สำหรับหลักฐานทางโบราณคดี พบว่าด้วยลักษณะที่เป็นเทือกเขาหินปูนจึงมีเพิงผาถ้ำจำนวนมาก พบหลักฐานทางโบราณคดีจำนวนมากในพื้นที่ดังกล่าว ซึ่งเชื่อมต่อกับบริเวณในวงของจังหวัดระนองอกด้วย",[],[]
"อำเภอกระบุรีเคยมีฐานะเป็นเมืองจัตวาขึ้นต่อเมืองชุมพร ในสมัยกรุงศรีอยุธยาเป็นราชธานี ผู้มีตำแหน่งเป็นเจ้าเมืองกระบุรี ไม่มีหลักฐานแน่ชัดว่าเป็นใคร แต่เล่าลือต่อ ๆ กันมาว่า เจ้าเมืองกระคนแรก ชื่อ ""แก้ว"" เป็นชาวเมืองนครศรีธรรมราชได้มาตั้งหลักฐานเป็นนายบ้านปกครองดูแลทุกข์สุขของราษฎรในแถบนั้น ภายหลังได้พบกระตัวหนึ่ง ในแม่น้ำปากจั่น (กระนี้รูปร่างคล้ายเต่า) สถานที่ตั้งเมืองกระครั้งแรกตั้งอยู่ที่ตำบลปากจั่น อำเภอกระบุรี ขณะนี้เรื่องสถานที่ตั้งพอจะยืนยันได้ เพราะยังมีดินเป็นเชิงเทินที่ตั้ง ศาลาว่าการเมือง และยังมีคูเมืองปรากฏเป็นหลักฐานที่จะสังเกตได้อยู่ในขณะนี้ ครั้งต่อมาเมื่อ พ.ศ.2427 ได้ย้ายตัวเมืองกระมาอยู่ที่ตำบลน้ำจืด (บริเวณเทศบาลตำบลน้ำจืดในขณะนี้) และมีพระอัษฎงคตทิศรักษา(คอซิมบี้ ณ ระนอง) เป็นเจ้าเมืองคนแรกและคนสุดท้าย เมืองกระในสมัยพระอัษฎงคตทิศรักษา เป็นผู้ว่าราชการเมือง จากพระราชหัตถเลขาของพระบาทสมเด็จพระจุลจอมเกล้าเจ้าอยู่หัว  ดังนี้ เหตุที่ย้ายตัวเมืองจากตำบลปากจั่น ก็ทราบเหตุผลจากพระราชหัตถเลขาฉบับนั้นเหมือนกันว่า ""ความคิดพระอัษฎงค์ ที่ยกเมืองมาตั้งที่น้ำจืดนี้ เพื่อให้เรือใหญ่ขึ้นถึงได้ การค้าขายจะได้ติดและระยะนี้คลองกว้าง ถ้าชักคนลงมาติดได้ที่นี่ การที่จะข้ามไปข้ามมากับฟากอังกฤษจะยากขึ้นหน่อยหนึ่ง หาไม่โจรผู้ร้ายหนีข้ามไปข้ามมาได้ง่าย อีกประการหนึ่งที่แถบนี้ มีทำเลที่ทำนากว้าง ถ้าติดตั้งเป็นบ้าน เป็น เมือง ก็จะ เป็นที่    ทำมา หากินได้มาก เดี๋ยวนี้ ขัดอยู่อย่างเดียวแต่เรื่องที่คนไม่มีพอแก่ภูมิที่เท่านั้น"" เมืองกระบุรี  ได้ยกฐานะลงเป็นอำเภอกระบุรี ในจังหวัดระนอง เมื่อได้จัดการปกครองเป็นมณฑล จังหวัด อำเภอ ตำบล หมู่บ้าน ราวปี พ.ศ.2439  มีหลวงจันทร์ภักดีสีหราชรองเมือง (ย้อย ธนบัตร) เป็นนายอำเภอคนแรก และมีฐานะเป็นอำเภอจนกระทั่งบัดนี้",[],[]
พลเรือเอก พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ ประสูติเมื่อวันที่ 19 ธันวาคม 2423 ทรงเป็นพระเจ้าลูกยาเธอ ในพระบาทสมเด็จพระจุลจอมเกล้าเจ้าอยู่หัว และ เจ้าจอมมารดาโหมด ในปี 2439 เสด็จไปศึกษาวิชาการทหารเรือ ณ ประเทศอังกฤษ ตลอดระยะเวลาที่พระองค์ทรงศึกษาอยู่นั้น ทรงมีพระวิริยะอุตสาหะจนผลการ ศึกษาปรากฏอยู่ในขั้นดีเยี่ยมและมีพระจริยวัตรที่งดงามเป็นที่รักใคร่ของครู อาจารย์ เป็นที่ยอมรับนับถือของชาวอังกฤษที่ได้ศึกษาอยู่ในคราวเดียวกัน เมื่อทรงสำเร็จการศึกษาเป็นนายทหารสัญญาบัตรในราชนาวีอังกฤษแล้ว ได้เสด็จกลับเข้ารับราชการในกระทรวงทหารเรือ ในปี 2443 รับพระราชทานยศเป็น “นายเรือโท ผู้บังคับการ” ในตำแหน่งนายธงผู้บัญชาการกรมทหารเรือ ปี 2448 ทรงดำรงตำแหน่งเจ้ากรมยุทธศึกษาทหารเรือ ทรงปรับปรุงการศึกษาของโรงเรียนนายเรือให้เจริญก้าวหน้ามากขึ้น ทำให้ทหารเรือไทยมีความรู้ ความชำนาญ สามารถเป็นครู และเป็นผู้บังคับบัญชาได้โดยไม่ต้องพึ่งพาชาวต่างประเทศ ด้วยพระกรณียกิจตลอดระยะเวลาที่ทรงรับราชการทหารเรือ ส่งผลให้กองทัพเรือมีความเจริญก้าวหน้า สามารถทำหน้าที่รั้วของชาติทางทะเลได้อย่างเข้มแข็งสืบต่อมา กองทัพเรือจึงได้ประกาศขนานพระนามเป็น “องค์บิดาของทหารเรือไทย” และกำหนดให้วันที่ 19 พฤษภาคมของทุกปี อันเป็นวันคล้ายวันสิ้นพระชนม์ของพระองค์ เป็น “วันอาภากร” โดยกำหนดจัดกิจกรรมต่าง ๆ เพื่อเทิดพระเกียรติและน้อมรำลึกในพระกรุณาคุณของพระองค์เป็นประจำทุกปี,[],[]
ถ้ำอ้ายเตย์ เป็นถ้ำที่อยู่ทางด้านตะวันออกสุดปากถ้ำหันหน้าไปทางทิศใต้ สภาพทั่วไปภายในถ้ำถูกดัดแปลงเพื่อใช้เป็นสถานที่ใช้ทำวิปัสสนากรรมฐานละเป็นแหล่งท่องเที่ยวของวัด ด้วยการนำไฟฟ้ามาใช้ในถ้ำเพื่อให้แสงสว่าง ผนังด้านหนึ่งของถ้ำมีภาพจิตรกรรมรูปพระไสยาสน์ สูงจากพื้นถ้ำประมาณ 40 เซนติเมตรขนาดภาพพระไสยาสน์ยาวประมาณ 4.80 เมตร กว้าง 2 เมตร การเขียนภาพพระไสยาสน์อยู่ในแนว ตะวันตกเฉียงใต้-ตะวันออกเฉียงเหนือ พระเศียรหันสู่ทิศตะวันตกเฉียงใต้ พระพักตร์หันไปทางทิศตะวันออก การเขียนภาพใช้วิธีการตัดเส้นสีแดง ดำเป็นโครงร่างรอบองค์พระ ลงสีเป็นส่วนๆ พระเศียรและพระเกศลงสีดำ พระพักตร์ พระกรลงสีขาว พระวรกายครองผ้ากาสาวพัสตร์ สีเหลืองส้ม พระพักตร์ค่อนข้างเป็นเหลี่ยม ไม่แสดง รายละเอียดพระเนตร พระนาสิก พระโอษฐ์บนพระพักตร์ พระอุษณีษะนูนสูงต่อด้วยเปลวรัศมีซึ่งลงสีขาวตัดเส้นสีดำส่วนปลายพระบาทไม่ชัดเจน มีเรื่องเล่าว่า เมื่อเสร็จจากการสร้างพระพุทธรูปหลักเมืองแล้ว มีทรัพย์สินเงินทองที่ประชาชนนำร่วมกันสร้างเหลืออีกมาก จึงนำมามาฝังไว้ที่ถ้ำแห่งนี้ ซึ่งอยู่ใกล้กับถ้ำพระ แล้วเขียนรูปพระไสยาสน์ลงสีไว้ที่ผนังถ้ำ รวมทั้งได้เขียนภาพบุคคลบริเวณปลายฝ่าพระบาท ชาวบ้านเล่าลือต่อกันมาว่าบุคคลผู้นี้อยู่เพื่อเฝ้าสมบัติเรียกกันว่า ไอ้เตบ้าง อ้ายเตย์บ้าง ลบเท่าใดก็ไม่หมด ทำให้มีผู้รู้เท่าไม่ถึงการณ์เอาผ้าชุบน้ำมาทดลองลบสี และยังมีปริศนาลายแทงที่ว่า ไอ้เต ไอ้เต เอาลูกใส่เปล เอาตีนคาใน น้ำมันสองขวด ค่อยนวดไป ผู้ใดคิดได้ อยู่ใต้ได้เต มีผู้เชื่อตามลายแทงหาสมบัติในถ้ำ แต่ไม่มีผู้ใดได้ไป เพราะเมื่อมาขุดก็จะถูกงูใหญ่ไล่กัดบ้างถูกเสียงลึกลับไส่ตะเพิดบ้าง,[],[]
สมัยพระบาทสมเด็จพระปรเมนทรมหาอานันทมหิดล (รัชกาลที่ 8) เกิดสงครามโลกครั้งที่ 2 หรือสงครามมหาเอเชียบูรพาขึ้น บริเวณพื้นที่จังหวัดชุมพรได้รับผลกระทบในฐานะพื้นที่ชัยภูมิที่เชื่อมต่อระหว่างฝั่งตะวันออกไปยังฝั่งตะวันตกหรือเป็นทางเข้าไปสู่ดินแดนพม่าที่อยู่ในอิทธิพลของประเทศอังกฤษ เหตุการณ์สำคัญ ได้แก่ วีรกรรมยุวชนทหาร โดยมีเหตุปะทะกันเมื่อ 8 ธันวาคม พ.ศ.2484 พื้นที่จังหวัดชุมพรหลังเกิดเหตุปะทะกับกองทัพญี่ปุ่นแล้ว ยังคงมีความสำคัญและได้รับความสนใจในเชิงยุทธศาสตร์จากกองทัพญี่ปุ่น ใช้เป็นเส้นทางข้ามไปยังฝั่งตะวันตกโดยใช้เส้นทางสาย ชุมพร - กระบุรี – ระนอง ในการขนส่งเสบียง และยุทโธปกรณ์ แต่การใช้ถนนทำให้เกิดความล่าช้า จึงเริ่มต้นการก่อสร้างทางรถไฟข้ามไปยังจังหวัดระนอง เพื่อข้ามไปยังดินแดนพม่า มีการสำรวจพื้นที่ร่วมระหว่างฝ่ายไทยและญี่ปุ่น จนลงนามข้อตกลงเกี่ยวกับการสร้างทางรถไฟผ่านคอคอดกระ เมื่อ 31 พฤษภาคม พ.ศ.2486 และในปีนี้อีกตั้งแต่เดือนมิถุนายน ถึงพฤศจิกายน รวมระยะเวลา 6 เดือน มีการสร้างทางรถไฟแล้วเสร็จยาว 90 กิโลเมตร สะพาน 31 สะพาน สถานี 7 สถานี ได้แก่ วังไผ่ ท่าสาร ปากจั่น ทับหลี กระบุรี คลองลำเลียง และเขาฝาชี มีการใช้งานรวม 10 จากนั้นถูกฝ่ายสัมพันธมิตรโจมตีทางอากาศ และโดยรื้อถอดออกไปช่วงปลายสงครามโลกครั้งที่ 2 และหลังจากสงครามโลกครั้งที่ 2   การสร้างทางรถไฟสำหรับลำเลียงยุทโธปกรณ์และเสบียง แสดงให้เห็นถึงศักยภาพของพื้นที่ที่มีความเหมาะสมทั้งที่ราบ และระยะทางสำหรับเดินทางข้ามคาบสมุทร ไม่จำเป็นต้องอ้อมแหลมมลายู   ,[],[]
"""ศรีธรรมาโศกราช"" หมายถึง ตำแหน่งของกษัตริย์ผู้ปกครองนครศรีธรรมราชและเป็นผู้อุปถัมภ์พุทธศาสนาเช่นเดียวกับพระเจ้าอโศกมหาราช มีการสืบทอดอำนาจต่อเนื่องมาจนกระทั่งูกลายเป็น ""ราชวงศ์"" ของผู้ครองนครศรีธรรมราช เมื่อนครศรีธรรมราชถูกรวบไว้ในอำนาจของกรุงศรีอยุธยาคำว่า ""ศรีธรรมาโศกราช"" จึงได้กลายมาเป็นทำเนียบนามของเจ้าเมืองต่างๆ ทั้งที่ ""นครศรีธรรมราษ"" และ ""ไม่ใช่นครศรีธรรมราช"" ",[],[]
พระธรรมโกศาจารย์ เป็นสมณศักดิ์สำหรับพระราชาคณะชั้นธรรม ปัจจุบันพระราชทานเฉพาะแก่พระเถระฝ่ายมหานิกาย โดยพระธรรมวโรดม นามเดิม เซ่ง ฉายา อุตฺตโม เป็นพระภิกษุฝ่ายธรรมยุติกนิกาย ดำรงสมณศักดิ์เป็นพระราชาคณะเจ้าคณะรองคณะใต้ อดีตเจ้าอาวาสวัดราชาธิวาสราชวรวิหาร มีภูมิลำเนาเดิมอยู่บ้านทะเลน้อย ตำบลปากคลอง อำเภอควนขนุน จังหวัดพัทลุง เกิดเมื่อวันที่ 2 มกราคม พ.ศ. 2423 ได้บรรพชาเป็นสามเณร ที่วัดมัชฌิมาวาส (จังหวัดสงขลา) แล้วย้ายไปอยู่วัดคงคาสวัสดิ์ ในจังหวัดพัทลุง ต่อมาท่านลาสิกขาบท จน พ.ศ. 2442 จึงอุปสมบทที่วัดวัง จังหวัดพัทลุง ในปีเดียวกันนั้นเจ้าคณะมณฑลนครศรีธรรมราชได้มาตรวจการคณะสงฆ์ ได้คัดเลือกพระภิกษุ 7 รูป ให้ศึกษาที่มหามกุฏราชวิทยาลัย เพื่อจะได้กลับมาสอนเผยแพร่ภาษาไทยที่ภูมิลำเนาของตน พระเซ่งเป็นรูปหนึ่งที่ได้รับคัดเลือกไปด้วย ในช่วงแรกได้จำพรรษาที่วัดมกุฏกษัตริยารามราชวรวิหาร ต่อมาพระเจ้าน้องยาเธอ กรมหมื่นวชิรญาณวโรรส โปรดให้ย้ายมาอยู่วัดบวรนิเวศวิหาร ได้ช่วยเหลืออุปฐากพระองค์จนได้รับแต่งตั้งเป็นพระครูฐานานุกรม พ.ศ. 2452 ท่านได้ทำทัฬหีกรรมที่วัดบวรนิเวศ ได้รับฉายาว่า อุตฺตโม,[],[]
พระยาอนุศาสน์จิตรกรเกิดเมื่อวันที่ 23 ตุลาคม ปี 2414 ที่ตําบลวัดราชบูรณะ อําเภอพระนคร ซึ่งเป็นผู้มีผลงานโดดเด่นด้านจิตรกรรมตามวัดวาอารามต่างๆ เช่น ภาพชาดกในพระวิหารหลวงจังหวัดนครปฐม ภาพตัดขวางแสดงพระปฐมเจดีย์องค์เดิม ที่วัดพระปฐมเจดีย์ ภาพเรื่องรามเกียรติ์ ในพระที่นั่งบรมพิมาน และระเบียงวัดพระศรีรัตนศาสดาราม ภาพเขียนสีน้ำมันบนกุฏิสมเด็จฯ วัดเทพศิรินทราวาส เป็นต้น นอกจากความสามารถทางด้านจิตรกรรมแล้ว พระยาอนุศาสน์จิตรกรยังเป็นผู้สร้างฉาก และออกแบบเครื่องแต่งกายให้กับบทละครเรื่องต่างๆ ที่พระบาทสมเด็จพระมงกุฎเกล้าเจ้าอยู่หัวทรงแสดง ผลงานชิ้นเอกของท่าน คือภาพพงศาวดาร การกู้เอกราชของสมเด็จพระนเรศวร ในวิหารวัดสุวรรณดาราราม จังหวัดพระนครศรีอยุธยา เนื่องจาก ท่านลงนาม “พระยาอนุศาสนจิตรกร” ไว้ใต้ภาพทุกภาพ ต่างจากงานเขียนภาพประกอบในหนังสือที่จะมีตรา “จ” อยู่ในวงกลมเล็กๆ ลักษณะคล้ายลายประจํายามที่มุมภาพ,[],[]
"คำว่า ""ละอุ่น"" ในอำเภอละอุ่นมาจากชื่อนายอุ่น คนแรกที่เข้ามาอยู่ โดยอพยพมาจากภาคอีสาน ซึ่งชาวบ้านเรียกกันว่า ""ตาลาวอุ่น"" หรือ ""ลาวอุ่น"" ซึ่งเป็นคำที่คนทางภาคใต้ใช้เรียกคนอีสานว่า ""ลาว"" ต่อมาเมื่อเป็นชุมชนจึงมีการเรียกชื่อชุมชนว่า ""ลาวอุ่น"" และต่อมาจึงกร่อนคำเหลือเพียง ""ละอุ่น"" โดยอำเภอละอุ่น ตั้งอยู่ทางทิศเหนือของจังหวัดระนอง ห่างจากตัวจังหวัดระนอง ตามถนนสายหาดส้มแป้น - บางพระใต้ ระยะทาง 32 กิโลเมตร และตามถนนเพชรเกษม - ละอุ่น แยกกิโลเมตรที่ 30 ระยะทาง 43 กิโลเมตร มีอาณาเขตชายฝั่งริมทะเลด้านตะวันตกติดต่อประเทศสาธารณรัฐเมียนมา อำเภอละอุ่นตั้งอยู่ทางตอนกลางของจังหวัด มีอาณาเขตติดต่อกับอำเภอและจังหวัดใกล้เคียง ดังนี้ ทิศเหนือ ติดต่อกับอำเภอกระบุรี ทิศตะวันออก ติดต่อกับอำเภอสวีและอำเภอหลังสวน (จังหวัดชุมพร) ทิศใต้ ติดต่อกับอำเภอพะโต๊ะ (จังหวัดชุมพร) และอำเภอเมืองระนอง ทิศตะวันตก ติดต่อกับอำเภอเมืองระนองและแม่น้ำกระบุรี ฝั่งตรงข้ามแม่น้ำคือเขตตะนาวศรี (ประเทศสาธารณรัฐเมียนมา)",[],[]
สะพานท่านางสังข์มีตำนาน คือมีสามีภรรยาคู่หนึ่งอาศัยอยู่ริมน้ำ จนมาวันหนึ่งนางสังข์ผู้เป็นภรรยาเจ็บท้องคลอดลูกตอนเวลาดึก สามีจึงรีบไปตามหมอตำแยมาทำคลอด ในขณะที่สามีเดินทางไปตามหมอนั้นต้องผ่านคลองที่มีน้ำเชี่ยว ทำให้ต้องว่ายน้ำข้ามคลองเพื่อไปตามหมอ แต่เค้าถูกน้ำพัดจมหายไป วันต่อมามีคนได้พบศพของสามีของนางสังข์จึงแจ้งให้ทุกคนทราบ เมื่อนางสังข์ทราบข่าวก็เสียใจมาก ก่อนตายนางสังข์ได้สั่งเสียว่าให้นำบ้านและสิ่งของ ๆ เธอไปจำนำและเอาเงินไปสร้างสะพาน เพราะเธอไม่อยากให้ใครต้องประสบเคราะห์ร้ายเช่นเดียวกับเธอ ชาวบ้านจึงทำตามที่บอกแล้วตั้งชื่อสะพานว่า “สะพานท่านางสังข์” จนมาถึงปัจจุบันสะพานได้มีการเปลี่ยนแปลงจากสะพานไม้มาเป็นสะพานเหล็กและครั้งล่าสุดมาเป็นซีเมนต์ รวมถึงสะพานนี้ยังมีความสำคัญในประวัติศาสตร์ของไทยเนื่องจากเป็นที่ต่อสู้ระหว่างทหารญี่ปุ่น กับ ยุวชนทหารโรงเรียนศรียาภัย ในสงครามโลกครั้งที่ 2 ,[],[]
"รถจักรไอน้ำ Mikado หมายเลข 962 คันนี้ ตั้งอยู่ ณ พิพิธภัณฑ์เชิงประวัติศาสตร์สงครามโลกครั้งที่ 2 อ.ละอุ่น จ.ระนอง ใกล้กับอดีตสถานีเขาฝาชี 1 ในสถานีบนเส้นทางรถไฟสายคอคอดกระ ทางรถไฟสายประวัติศาสตร์ที่สร้างขึ้นและถูกทำลายในสมัยสงครามโลกครั้งที่ 2 ทางรถไฟสายคอคอดกระถูกสร้างขึ้นเพื่อใช้ในการลำเลียงเสบียงอาหาร, กำลังพลและอาวุธหนักจาก จ.ชุมพรไปฝั่งทะเลอันดามัน ด้วยระยะทางประมาณ 90 กม. โดยเริ่มก่อสร้างในเดือน มิ.ย.2486 แล้วเสร็จในเดือน พ.ย.2486 ซึ่งใช้ระยะเวลาในการก่อสร้างเพียง 6 เดือน มีสถานีบนเส้นทางนี้ทั้งหมด 7 สถานี ได้แก่ สถานีต้นทางชุมพร, วังไผ่, ท่าสาร, ปากจั่น, ทับหลี, กระบุรี, คลองลำเลียง และสถานีปลายทางเขาฝาชี หลังจากเปิดใช้เส้นทางนี้ได้ประมาณ 2 ปี ทหารทางฝ่ายสัมพันธมิตรได้ทิ้งระเบิดตามจุดต่างๆ ทั้งทางรถไฟสายหลักและทางสายนี้ ผลการทิ้งระเบิดทำให้ทางรถไฟสายนี้ได้รับความเสียหายเป็นอย่างมาก จึงทำให้การเดินรถบนเส้นทางนี้จึงต้องยุติลงในปีตั้งแต่ พ.ศ.2488 เหลือเพียงรถจักรไอน้ำ Mikado หมายเลข 962 คันนี้ไว้เป็นอนุสรณ์ให้คนรุ่นหลังได้รำลึกถึงเหตุการณ์ในอดีตที่ผ่านมาจนถึงปัจจุบัน",[],[]
"เกาะมัตโพน เป็นเกาะขนาดเล็ก อยู่ห่างจากชายฝั่งตรงปากน้ำชุมพรประมาณ 500 เมตร ตัวเกาะมีขนาดกว้างประมาณ 100 เมตร ยาวประมาณ 350 เมตร ยอดเขาสูง 15 เมตร มีแนวสันทรายจากชายฝั่งถึงตัวเกาะ จึงสามารถเดินเท้าไปมาได้ในเวลาน้ำทะเลลงบนยอดเขามีเจดีย์ชื่อ ""มาลิกเจดีย์"" เป็นเจดีย์ทรงระฆังสี่เหลี่ยม ก่ออิฐถือปูน สูง 9.60 เมตร ฐานล่างกว้าง 3.70 x 3.85 เมตร แต่ละด้านทำเป็นเสาอิง 3 เสา ถัดขึ้นไปเป็นฐานสิงห์และฐานบัวลูกแก้วอกไก่ ประดับปูนปั้นรูปดอกไม้ ใบไม้ หน้ากาล กระจัง และลายกนก เหนือขึ้นไปเป็นองค์ระฆังทรงสี่เหลี่ยมย่อมุมไม้สิบสอง มีบัลลังก์ทรงบัวคว่ำบัวหงายในผังแปดเหลี่ยม ต่อด้วยบัวกลุ่มเถา 3 ชั้น ปลียอด และเม็ดน้ำค้างพบศิลาจารึกกล่าวถึงประวัติการสร้างเจดีย์บรรจุพระสารีริกธาตุไว้ที่เกาะแก้วมัตโพน เมื่อปี พ.ศ. 2346 และมีการบูรณะโดยนายคูจับฮุยยี่ห้อ ย่งเส้ง คหบดีชาวจีน เมื่อปี พ.ศ. 2477 ในทุกๆ ปีจะมีงานแห่ผ้าห่มพระเจดีย์ตรงกับวันขึ้น 15 ค่ำเดือน 7 ของทุกปี ปัจจุบันบนเกาะมัตโพนยังเป็นที่ตั้งของประภาคารเกาะมัตโพน กรมอุทกศาสตร์ กองทัพเรือ และจากการสำรวจพื้นที่บริเวณชายหาดยังพบชิ้นส่วนชิ้นส่วนเครื่องถ้วยจีน สมัยราชวงศ์ชิง (พุทธศตวรรษที่ 24 - 25) สมัยสาธารณรัฐ (พุทธศตวรรษที่ 25)",[],[]
"กลุ่มแหล่งโบราณคดีในตำบลเขาทะลุ – บ้านในวง ได้แก่ แหล่งโบราณคดีถ้ำตาด้วง (ถ้ำมังกรแดง), แหล่งโบราณคดีเขาน้ำลอด (ถ้ำเสือ), แหล่งโบราณคดีเขาทิศนก (ถ้ำยายปราณี), แหล่งโบราณคดีเขาจุฬา, แหล่งโบราณคดีถ้ำช่องเขา, แหล่งโบราณคดีถ้ำตาเช้า, แหล่งโบราณคดีเขาช่องขุกขัก (เพิงผาฉานทา), แหล่งโบราณคดีถ้ำโค้งปราบเซียน, แหล่งโบราณคดีเขาแครง (ถ้ำตาดำ), แหล่งโบราณคดีเขาจ้งม่ง, แหล่งโบราณคดีถ้ำสวนตาจรัญ, แหล่งโบราณคดีถ้ำอนามัยเก่า, แหล่งโบราณคดีเขามดแดง และ แหล่งโบราณคดีถ้ำเสือ (ระนอง)
ตั้งอยู่ที่ตำบลเขาทะลุ ตำบลทุ่งระยะ ตำบลเขาค่าย อำเภอสวี จังหวัดชุมพร และตำบลในวงเหนือ 
ตำบลในวงใต้ อำเภอละอุ่น จังหวัดระนอง มีสภาพพื้นที่โดยรอบเป็นที่ราบระหว่างหุบเขา โดยเกิดขึ้นจากรอยเลื่อนและสภาพธรณีสัณฐาน ที่ราบเชิงเขานี้อยู่ในพื้นที่ลุ่มคลองสวี โดยมีคลองสวีไหลผ่านและขนาบข้างเขาน้ำลอดและเขาทะลุ และอยู่ฝั่งทางตะวันตกของเขาช่องขุกขัก นอกจากแนวเทือกเขาทั้ง 2 ยังมีกลุ่มเขาหินปูนในพื้นที่อีกหลายจุด พบแหล่งโบราณคดีกระจายตัวอยู่ในบริเวณเวิ้งที่ราบเชิงเขาและที่ราบหุบเขาเป็นจำนวนมาก และทอดยาวตามแนวร่องเขาที่สัมพันธ์กับแนวรอยเลื่อนตามทิศตะวันออกเฉียงเหนือ – ตะวันตกเฉียงใต้ บริเวณกลุ่มเขาหินปูนในจังหวัดระนองที่มีเพียงจุดเดียว มีลำน้ำสาขาย่อยของคลองละอุ่นในพื้นที่หลายสาย ทั้งยังมีช่องเขาที่ติดต่อกับพื้นที่ทางเหนือไปยังกลุ่มเขาทะลุ และทางตะวันตกเลียบคลองละอุ่นไปยังชายทะเลฝั่งตะวันตก อยู่ห่างจากชายฝั่งทะเลราว 23 – 25 กิโลเมตร 
",[],[]
ไอ้ด่างบางมุดเป็นจระเข้ยักษ์กินคนแห่งคลองบางมุด ตำบลนาขา อ.หลังสวน จ.ชุมพร ที่ออกอาละวาดกินมนุษย์มาแล้วไม่น้อยกว่า 6 ศพ  ช่วงปี พ.ศ.2507  โดยมันอาศัยกบดานอยู่ในคลองบางมุด ตำบลนาขา อ.หลังสวน ซึ่งเป็นคลองยาวใกล้ทะเลเชื่อมต่อหลายท้องที่ จนกลายเป็นที่หวาดกลัวของชาวบ้านและหนังสือพิมพ์ในยุคนั้นได้ลงข่าวพาดหัวใหญ่โต จนนำไปสู่การตั้งค่าหัวรางวัลนำจับทำให้มีนักล่าจากทั่วสารทิศในยุคนั้น ได้มีการนำอาวุธออกไล่ล่ามันทั้งมีด เหล็กแหลม ปืน และระเบิด แต่ไอ้ด่างบางมุดรอดไปได้ทุกครั้ง ขณะเดียวกันก็มีที่นักล่าบางรายกลายเป็นผู้ถูกไอ้ด่างบางมุดล่ากินเป็นอาหารเองด้วย ยิ่งทำให้ชาวบ้านยุคนั้นหวาดกลัวมากขึ้นไม่มีใครกล้าออกไปไหนมาไหน,[],[]
"ตั้งอยู่ที่บ้านสามแก้ว หมู่ 1 ตำบลนาชะอัง อำเภอเมืองชุมพร จังหวัดชุมพร มีลักษณะพื้นที่เป็นเป็นเนินเขาหินกรวดผสมดิน จำนวน 4 เนิน สลับกับที่ราบ มีระดับความสูงเฉลี่ย 20 – 40 เมตรจากน้ำทะเลปานกลาง ทางตะวันตกมีแม่น้ำท่าตะเภาไหลผ่าน ทางทิศใต้มีคลองพนังตัก พื้นที่เขาสามแก้วห่างจากชายทะเล 5 กิโลเมตร ไปทางตะวันออก มีการสำรวจและขุดค้นทางโบราณคดีมาหลายครั้ง โดยมีการขุดค้นเมื่อ ปี พ.ศ. 2524 จำนวนหนึ่ง และ เมื่อปี พ.ศ.2548 – 2551 จำนวน 135 หลุม มีการพบโบราณวัตถุจำนวนมาก อาทิ กลองมโหระทึกและชิ้นส่วนกลองมโหระทึก จำนวน 6 ใบ เครื่องมือเหล็ก ขวานหินขัดทั้งแบบมีบ่า แบบไม่มีบ่า แท่นหินบดหลายรูปแบบ ลูกปัดหินควอตซ์ คาร์เนเลียน อาเกต และโอนิกซ์ ลูกปัดแก้วจำนวนมาก มีทั้งรูปแบบลูกปัดแก้วสีเดียว (Monochrome Beads หรือ Indo – Pacific beads) ลูกปัดแก้วหลายสี (Polychrome Beads)  ลูกปัดหินแบบฝังเส้นสี (Etched bead) กำไลแก้ว กำไลสำริด เศษแก้วหลอม ตุ้มถ่วงแห แผ่นทองคำ เศษภาชนะดินเผาเนื้อดินขัดผิวมัน ขูดขีด และเชือกทาบ หุ่นดินเผา หุ่นสำริดรูปคนและสัตว์ ลูกกระสุนดินเผา แวดินเผา ตะกรัน จักรหิน 
แม่พิมพ์หิน รูปสัญลักษณ์ทางเพศ เศษโลหะสำริด เศษภาชนะดินเผาแบบรังผึ้ง ดินเผารูปใบไม้ 
เศษภาชนะดินเผาลายกดประทับแบบซี่ฟันเฟือง (Rouletted Wares) ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะดินเผาสมัยราชวงศ์ฮั่นรูปแบบลายตาข่ายและตราประทับ (Seal on net Design) ลิง – ลิง – โอ และเครื่องประดับรูปสัตว์ 2 หัว ทำจากหินเนฟไฟรท์ และไมกา ลูกปัดหินรูปสัตว์หลายชนิดและรูปสัญลักษณ์ อาทิ กบ ลิง มกร เต่า ปลา ปลาคู่ ตรีรัตนะ ดอกไม้ สวัสดิกะ ระฆัง เป็นต้น เครื่องประดับทองคำ อาทิ แผ่นทองรูปตัว S ทองคำทรงคล้ายตะกร้อ (Polyhedral gold bead) แผ่นทองรูปใบไม้ ตรีรัตนะทองคำ ลูกปัดทองคำ ปล่องลูกปัดทองคำมีตุ่มตรงกลาง (Central knobbed gold beads) หัวแหวนและตราประทับ จารึกอักษรปัลลวะ (อ่านได้ว่า อขิทโร) ตราประทับอักษรพราหมี หลายชิ้น อาทิ (ba ma sa mo) , (la ta ya) , 
(I si da) และตราประทับมีอักษรประเภทอื่น ทั้งแบบไม่มีอักษร  จากการศึกษามีการพบว่าบนพื้นที่เขาสามแก้ว มีการทำแนวคันดิน (Earthen wall) หลายแนว โดยเฉพาะทางด้านตะวันออกและทางใต้ ตามแนวเนินเขาแต่ละเนิน มีทั้ง 4 เนิน โดยมีลักษณะแนว 2 สมัยเป็นอย่างน้อย มีการลากพื้นที่เชื่อมต่อกันตั้งแต่บริเวณเนินเขาทางด้านเหนือจนถึงใต้ และภาชนะดินเผาแบบมีปุ่มแหลม (Knobbed ware) ภาชนะสีแดงและสีดำ (Black and Red ware / BRW)",[],[]
ตั้งอยู่ที่บ้านรุ่งเรือง หมู่ที่ 20 ตำบลละแม อำเภอละแม จังหวัดชุมพร มีลักษณะทางกายภาพเป็นลักษณะเป็นไหล่เขา ใกล้กับหุบเขาละแม บริเวณโดยรอบเป็นที่ราบเชิงเขาที่มีแม่น้ำสาขาย่อยไหลผ่าน แหล่งโบราณคดีอยู่บนแนวถนน ภูเขาใกล้เคียงมีลักษณะเป็นภูเขาดิน แหล่งโบราณคดีอยู่บนถนนดินซึ่งมี ลำน้ำห้วยทรงไหลผ่านและมีทางติดต่อกับคลองละแม  มีการพบโบราณวัตถุบริเวณบนไหล่เขาที่มีความลาดชัน ที่มีลำน้ำอยู่บริเวณเชิงเขา โดยโบราณวัตถุที่พบเป็นกลุ่มใต้ดินประมาณ 1 เมตร ได้แก่ เศษภาชนะดินเผา ลูกปัดแก้ว ลูกปัดหินอาเกต ลูกปัดทองคำ ชิ้นส่วนแผ่นโลหะสำริด ชิ้นส่วนเครื่องมือเหล็ก ขอสับช้าง มีข้อมูลว่าเคยใช้เป็นเส้นทางเดินเท้าข้ามเขตพื้นที่ละแม – พะโต๊ะ – ระนอง ,[],[]
"คำที่ใช้เรียกพระพุทธเจ้าโดยเฉพาะ โดยในทางพระพุทธศาสนาเห็นว่าพระองค์ทรงเป็น ""บรมครู"" หรือสุดยอดแห่งครูเพราะทรงคำสั่งสอนมนุษย์เป็นจำนวนมากทั้งในชมพูทวีปอันเป็นแหล่งกำเนิดของพระพุทธศาสนา และในอีกหลายชาติหลายภาษาในโลก",[],[]
"ปางแสดงยมกปาฏิหาริย์ เป็นพระพุทธรูปอยู่ในพระอิริยาบถประทับ (นั่ง) บนบัลลังก์ ห้อยพระบาททั้งสองวางบนดอกบัวที่รองรับ พระชานุ (เข่า) ยกตั้งแบบประทับบนพระเก้าอี้ พระหัตถ์ซ้ายวางบนพระเพลา (ตัก) พระหัตถ์ขวายกขึ้นเสมอพระอุระ (อก) จีบนิ้วพระหัตถ์ แสดงยมกปาฏิหาริย์ คือปาฏิหาริย์ที่แสดงเป็นคู่ ๆ, เป็นปาฏิหาริย์ที่พระพุทธเจ้าทรงบันดาลท่อน้ำ ท่อไฟ ให้พวยพุ่งออกจากส่วนของพระกายเป็นคู่ ๆ กัน โดยทรงกระทำที่ต้นมะม่วง ซึ่งเรียกว่า คัณฑามพพฤกษ์.",[],[]
"หาดทรายรี อยู่ห่างจากเขตเทศบาลเมืองชุมพรไปตามทางหลวงหมายเลข 4119 และ 4098 ประมาณ 20 กิโลเมตร มีรถโดยสารวิ่งจากตัวเมืองถึงชายหาด เป็นหาดทรายยาวสีขาว บริเวณหาดมีที่พักและร้านอาหารบริการ ใกล้ๆ ชายหาดเป็นที่ตั้งของอนุสรณ์สถานของพลเรือเอกพระบรมวงศ์เธอกรมหลวงชุมพรเขตอุดมศักดิ์ ผู้ทรงสถาปนากองทัพเรือสมัยใหม่ให้กับประเทศไทย และเป็นที่เคารพสักการะของประชาชน อนุสรณ์สถานประกอบด้วย ศาลกรมหลวงชุมพรฯ หลังเก่าและที่สร้างขึ้นใหม่บนเนินเขา สวนสมุนไพรหมอพร อยู่บริเวณเชิงเขา เป็นโครงการของกระทรวงสาธารณสุข เพื่ออนุรักษ์สมุนไพรที่มีคุณค่า สืบทอดเจตนารมณ์ของ ""กรมหลวงชุมพรฯ"" หรือ ""หมอพร"" ของชาวบ้าน สำหรับสถานที่แห่งนี้นับได้ว่าเป้นสถานที่ส่วนพระองค์ที่มีการนำทหารเรือมาฝึก และเป็นที่ประทับส่วนพระองคในบางเวลา ",[],[]
"จวนเจ้าเมืองระนอง ซึ่งเป็นจวนของเจ้าเมืองระนองคนแรก คือ พระยาดำรงสุจริตมหิศรภักดี หรือท่านคอซูเจียง สร้างในสมัยพระยาดำรงสุจริตมหิศร ภักดี ผู้สร้างคือพระยาดำรงสุจริตมหิศรภัคดี บุตรชายคนที่สองของท่านคอซู้เจียง จวนเจ้าเมืองระนอง เป็นแหล่งโบราณสถานแห่งหนึ่งที่สำคัญของระนอง ซึ่งปัจจุบันกรมศิลปากรได้ประกาศขึ้นทะเบียนโบราณสถาน จวนเจ้าเมืองสร้างด้วยอิฐสอปูนสดแบบจีน โครงบนทำด้วย ไม้หลังคามุงกระเบื้อง ภายในจวนเจ้าเมืองระนองเป็นบ้านพักอาศัยของลูกหลานในสกุล ณ ระนอง หลายครอบครัว บ้านพักส่วนหนึ่งได้รับการบูรณะปรุงปรุงเป็นอาคารชั้นเดียว เพื่อใช้เป็นศาลบรรพบุรุษ และใช้ประกอบพิธีสักการะบูชาป้ายบรรพบุรุษตามประเพณี ป้ายหน้าศาลบรรพบุรุษ มีความหมายว่า""ดวงตะวันอันสูงส่ง"" บ้านนี้มากด้วยขุนนาง บ้านนี้มากด้วยแก้วแหวนเงินทองภายในอาคารส่วนหน้า มีเก้าอี้และโต๊ะไม้แกะฝังมุก 4 ชุด ใช้รับรองแขกกลางห้องมีโต๊ะสักการะ บูชาป้ายบรรพบุรุษพวงหรีดเงินและพวงหรีดทองและยังมีอาวุธ โบราณ หีบเหล็ก แจกันประดับขนนกยูง โคมไฟแบบเดียวกับที่ใช้ที่พระที่นั่งรัตนรังสรรค์ ที่พระบาทสมเด็จพระจุลจอมเกล้าเจ้าอยู่หัวได้พระราชทานคำ จารึกเกียรติประวัติพระยาดำรงสุจริตมหิศรภักดี (คอซู้เจียง) ซึ่งเดิมตั้งเป็นสง่าอยู่ที่สุสานของเจ้าเมืองระนอง",[],[]
บ้านหงาว ตั้งอยู่ในตำบลหงาว อำเภอเมือง จังหวัดระนอง สำหรับชื่อที่มาของหมู่บ้านมีเรื่องเล่าว่า เดิม หงาว เป็นตำบลเล็กๆ ที่เกิดจากการอพยพย้ายถิ่นฐานของชาวบ้านจากอำเภอกะเปอร์บางส่วน และจากจังหวัดภูเก็ตมาตั้งบ้านเรือนใกล้กับทะเลและ ที่ราบริมภูเขาซึ่งสามารถทำเหมืองแร่ ทำประมง และเลี้ยงสัตว์ ได้ตามฤดูกาล รวมทั้งการติดต่อกับ ชุมชนอื่นทางเรือได้อย่างสะดวกที่สุดต่อมาชาวบ้านเชื้อสายจีนที่เดินทางมาจากจังหวัดภูเก็ตกลุ่มใหญ่เข้ามาประกอบอาชีพทำเหมืองแร่ ชุมชนเริ่มขยายตัวขึ้น ปลูกบ้านเรือนเพิ่มขึ้นบางส่วนได้ เลี้ยงวัวไว้บริเวณเชิงเขา จึงเรียกทุ่งหญ้าเลี้ยงวัวเป็นภาษาจีนว่า “บ้านทุ่งหง่าว” ซึ่งแปลเป็นภาษาไทยว่า “ทุ่งวัวเล่น” หลังจากนั้นชาวบ้านและคนรุ่นหลังได้เรียกชื่อหมู่บ้านนี้ว่า “บ้านทุ่งหงาว” สืบต่อมา,[],[]
"ตั้งอยู่ที่บ้านเขาม่วง หมู่ 4 ตำบลวังตะกอ อำเภอหลังสวน จังหวัดชุมพร มีลักษณะพื้นที่เป็นเนินเขา 2 ลูก สูง 90 เมตรและ 50 เมตร ห่างจากชายฝั่งทะเลประมาณ 
8 กิโลเมตร อยู่ทางทิศใต้ของเขาสามแก้วลงมา 80 กิโลเมตร แหล่งโบราณคดีเขาเสกตั้งอยู่บริเวณเชิงเขาเสก มีลักษณะเป็นภูเขาขนาดเล็ก 
ซึ่งอยู่ร่วมกับเขาล้านและเขาเบญจา ลักษณะเป็นเขา 3 ลูก ที่มีขนาดความสูงไม่มากอยู่บนเนินเขาเดียวกัน ทางตอนใต้ติดกับคลองหลังสวน บริเวณโดยรอบมีลักษณะเป็นที่ราบเชิงเขาและที่ราบลุ่มแม่น้ำ แหล่งโบราณคดีถ้ำภูเขาทองหลังสวน ตั้งอยู่ในพื้นที่ถ้ำเชิงเขาทอง มีลักษณะเป็นเขาหินปูนลูกโดด อยู่ทางตอนใต้ของคลองหลังสวน แต่มีลำน้ำขนาดเล็กไหลผ่านบริเวณโดยรอบเขา ได้แก่ ห้วยพ้อแดง คลองบางยี่โร คลองกก ก่อนที่ลำน้ำทุกสายจะไหลรวมกับคลองหลังสวนและไหลออกสู่ทะเล บริเวณบ้านหัวแหลม บริเวณโดยรอบมีลักษณะเป็นที่ราบลุ่มแม่น้ำ ทั้งสองแหล่งโบราณคดีตั้งอยู่ห่างจากชายฝั่งทะเล ราว 10 กิโลเมตร      มีการขุดค้นทางโบราณคดีเมื่อ พ.ศ. 2556 – 2557 จำนวน 40 หลุมขุดค้น โบราณวัตถุที่สำคัญ ได้แก่ ภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ภาชนะสำริดที่มีสัดส่วนของดีบุกสูง (High – Sn bronze bowls) ร่องรอยการใช้ความร้อนเป็นเตาหลอม 4 แห่ง และพืช ได้แก่ ข้าว และดีปลี  ชิ้นส่วนภาชนะดินเผา เครื่องมือหิน เครื่องประดับทองคำ ชิ้นส่วนหน้ากลองมโหระทึก ชิ้นส่วนภาชนะสำริดมีลวดลาย ลูกปัดหินคาร์เนเลียน ลูกปัดหินกึ่งมีค่า ลูกปัดทองคำ ลูกปัดแก้ว กำไลแก้ว ชิ้นส่วนแก้ว แม่พิมพ์เครื่องประดับ  ภาชนะแบบสีดำขัดมันมีลวดลาย เนื้อดี (Northern Black Polished Ware /NBPW) ภาชนะสีแดงและสีดำ (Black and Red ware / BRW) มีการกำหนดอายุทางวิทยาศาสตร์ อย่างไรก็ดีค่าอายุไม่เสถียร ได้ประมาณพุทธศตวรรษที่ 1 – 6 และช่วงก่อนพุทธศตวรรษ ประมาณ 1,000 ปี อาจเป็นช่วงยุคก่อนประวัติศาสตร์  

",[],[]
"ตั้งอยู่ที่บ้านน้ำลอดน้อย หมู่ 10 ตำบลทุ่งระยะ อำเภอสวี จังหวัดชุมพร มีลักษณะพื้นที่เป็นถ้ำบนภูเขาหินปูนของแนวเทือกเขาทะลุ ปากถ้ำด้านหน้าอยู่สูงกว่าระดับพื้นดินด้านล่างประมาณ 2 เมตร หันหน้าทางทิศตะวันออกเฉียงใต้  เชื่อมต่อออกไปยังปากถ้ำอีกด้านหนึ่งซึ่งอยู่ทางด้านหลัง ปากถ้ำด้านนี้อยู่สูงกว่าระดับพื้นดินด้านล่างประมาณ 3 เมตร มีการพบเศษภาชนะจากดินแดนภายนอก ได้แก่ เศษภาชนะดินเผาแบบ
ซาหวิ่น – กาลานาย (Sa Huynh – Kalanay Related Pottery) ภาชนะดินเผา เศษภาชนะดินเผา
เนื้อดิน ชิ้นส่วนภาชนะสามขา ชิ้นส่วนกระดูกมนุษย์ ฟันมนุษย์ ชิ้นส่วนกระดูกสัตว์ ขวานหิน และลูกปัด
",[],[]
"ตั้งอยู่ที่หมู่ 2 บ้านคอกช้าง ตำบลในวงเหนือ อำเภอละอุ่น จังหวัดระนอง มีลักษณะพื้นที่ตั้งอยู่ทางเหนือของภูเขาหินปูน มีลักษณะเป็นถ้ำขนาดใหญ่ มีถ้ำอยู่หลายระดับ มีลำห้วยหอยไหลผ่านทางเหนือและตะวันออก ในระยะ 1 กิโลเมตร อยู่ใกล้กับแหล่งโบราณคดีถ้ำนางนอนเขาไม้แก้ว, แหล่งโบราณคดีถ้ำประกายเพชร และแหล่งโบราณคดีถ้ำกลุ่มหมอลำ มีการพบโบราณวัตถุสำคัญ อาทิ ภาชนะดินเผาแบบมีปุ่มแหลม (Knobbed ware) สภาพสมบูรณ์ ชิ้นส่วนภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนภาชนะดินเผาท้องถิ่น ภาชนะแบบมีสัน ลายเชือกทาบ ลายขูดขีด ภาชนะดินเผาสามขา ชิ้นส่วนกระดูกสัตว์ ชิ้นส่วนกระดูกมนุษย์ ลูกปัดหินกึ่งมีค่า เศษทองคำ 
เครื่องมือหินขัด และเครื่องมือหินกะเทาะ  กำหนดอายุทางประมาณพุทธศตวรรษที่ 3 – 8 
",[],[]
"ตั้งอยู่ที่บ้านห้วยกลาง หมู่ที่ 3 ตำบลเขาทะลุ อำเภอสวี จังหวัดชุมพร มีลักษณะพื้นที่เป็นเพิงผาหินปูนและถ้ำบนภูเขาหินปูนลูกโดด สูงจากระดับพื้นดินประมาณ 
2 เมตร เป็นส่วนหนึ่งของแหล่งโบราณคดีถ้ำเขาดิน พบโบราณวัตถุที่สำคัญ ได้แก่ เศษภาชนะดินเผา เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery) ชิ้นส่วนโครงกระดูกมนุษย์ ลูกปัดหินอาเกต ลูกปัดหินคาร์เนเลียน ชิ้นส่วนภาชนะดินเผาสามขา ภาชนะก้นกลม เชิงพานดินเผา เครื่องมือเหล็ก ฉมวกเหล็ก ขวานหินไม่มีบ่า 

",[],[]
"ตั้งอยู่ที่ตำบลเขาค่าย อำเภอสวี จังหวัดชุมพร มีการพบโบราณวัตถุประเภทเศษภาชนะดินเผาตกแต่งลายขูดขีดและเขียนสีแดง ใกล้เคียงกับภาชนะดินเผาประเภทซาหวิ่น – กาลานาย (Sa Huynh – Kalanay Related Pottery) 

",[],[]
"ตั้งอยู่ที่บ้านปากจั่น หมู่ 11 ตำบลปากจั่น อำเภอกระบุรี จังหวัดระนอง ลักษณะพื้นที่เป็นที่ราบมีแม่น้ำไหลผ่าน 2 สาย คือ คลองหลีก และคลองจั่น ทางด้านทิศตะวันตกติดกับแม่น้ำกระบุรีทำให้สามารถเดินทางออกสู่ทะเลอันดามัน พบร่องรอยหลักฐานที่มีลักษณะเป็นชุมชนโบราณ ซึ่งพบหลักฐานกระจายตัวอยู่ทั้งสองด้านของถนนเพชรเกษม ระหว่างหลักกิโลเมตรที่ 537 - 538 และอยู่ในบริเวณที่ทางรถไฟเก่าของทหารญี่ปุ่นสมัยสงครามโลกครั้งที่ 2 ตัดผ่าน ซึ่งคันดินทางรถไฟนี้ยังคงเหลือสภาพค่อนข้างสมบูรณ์ในบางจุด  ดำเนินการสำรวจเมื่อ พ.ศ.2550 และมีการขุดค้น 2 ครั้งได้แก่ ปีพ.ศ. 2553 และ พ.ศ.2560 หลักฐานทางโบราณคดีสำคัญ ได้แก่ ชิ้นส่วนภาชนะดินเผาลายกดประทับแบบซี่ฟันเฟือง (Rouletted Wares) ภาชนะดินเผาท้องถิ่น ลูกปัดแก้วจำนวนมาก ลูกปัดหินคาร์เนเลียน เศษเครื่องประดับทองคำ เศษแก้ว เศษแก้วหลอม เศษหินกึ่งมีค่า ตะกรัน ถ่าน แสดงพื้นที่ถึงการใช้ไฟ กระสุนดินเผา ดินเผาไฟ เป็นต้น  มีการพบเมล็ดข้าวขนาดสั้น สันนิษฐานว่าเป็นส่วนหนึ่งของเส้นทางข้ามคาบสมุทรในสมัยแรกเริ่มประวัติศาสตร์ทั้งยังมีการใช้งานในการเสด็จข้ามคาบสมุทรช่วงสมัยรัตนโกสินทร์ด้วย  กำหนดอายุสมัยอยู่ที่ พุทธศตวรรษที่ 5 – 8 อย่างไรก็ดีจากการศึกษาลำดับชั้นดินทางโบราณคดี พบว่ามีการใช้งาน 3 ระยะ ได้แก่ สมัยแรกเริ่มประวัติศาสตร์ 
สมัยรัตนโกสินทร์ (หนาแน่นช่วงสงครามโลกครั้งที่ 2) และสมัยปัจจุบัน 
",[],[]
"ตั้งอยู่ที่ตำบลกะเปอร์ อำเภอกะเปอร์ จังหวัดระนอง มีลักษณะพื้นที่ตั้งอยู่บนที่ราบสูง สภาพแวดล้อมเป็นลำคลองและป่าไม้ แหล่งโบราณคดีกะเปอร์ หรือวัดปทุมธารามราม ประกอบด้วยอาคารเสนาสนะที่เก่าแก่ อุโบสถ ศาลาการเปรียญ กุฏิ เจดีย์ มีพื้นที่รวมทั้งสิ้น 100 ไร่ โดยวัดปทุมธารารามสร้างขึ้นเมื่อประมาณปี พ. ศ. 2311 ชื่อวัดขนานนาม ตามลักษณะสภาพแวดล้อมได้รับวิสุงคามสีมา เมื่อปี พ.ศ. 2462 ทางทิศใต้ มีคลองบางปรุกว้าง
ประมาณ 10 เมตร ไหลผ่าน ซึ่งคลองดังกล่าวจะไหลลงสู่คลองกะเปอร์และออกสู่ทะเลอันดามัน
สภาพพื้นที่ของแหล่งโบราณคดีเป็นที่ราบ ที่มีการใช้ประโยชน์ในการทำการเกษตร แหล่งโบราณคดีนี้ได้รับการศึกษาด้วยการขุดค้นทางโบราณคดี เมื่อปี พ.ศ.2552  มีหลักฐานทางโบราณคดี ได้แก่ 
ชิ้นส่วนภาชนะดินเผาลายกดประทับแบบซี่ฟันเฟือง (Roulette Ware) ชิ้นส่วนภาชนะดินเผาพื้นเมือง ชิ้นส่วนขาภาชนะดินเผาสามขา โบราณวัตุประเภทลูกปัด อาทิ ลูกปัดแก้ว ลูกปัดหิน (คาร์เนเลียน อเมทิสต์ และควอตซ์) ลูกปัดดินเผา ลูกปัดทอง และลูกปัดที่ไม่สามารถระบุวัสดุ ก้อนแก้ว เศษแก้ว เศษทอง โบราณวัตถุประเภทโลหะที่มีลักษณะคล้ายใบมีด ดินเผาไฟ เมล็ดพืช แวดินเผา ชิ้นส่วนเครื่องประดับลักษณะคล้ายปิ่นปักผม และชิ้นส่วนดินเผาที่ระบุไม่ได้สันนิษฐานว่ามีอายุอยู่ในช่วง 2,000 – 3,000 ปีก่อน สมัยก่อนประวัติศาสตร์ถึงแรกเริ่มประวัติศาสตร์ กำหนดช่วงอายุไม่น้อยไปกว่าพุทธศตวรรษที่ 8         
",[],[]
"ตั้งอยู่ที่หมู่ 4 บ้านภูเขาทอง ตำบลกำพวน อำเภอสุขสำราญ จังหวัดระนอง  มีลักษณะพื้นที่เป็นภูเขาขนาดเล็กอยู่ริมถนนเพชรเกษม (ทางหลวงแผ่นดินหมายเลข 4) เดิมทางตะวันตกเฉียงเหนืออยู่ติดกับคลองนาพรุใหญ่ ซึ่งสามารถใช้ออกทะเลบริเวณคลองกล้วยสมัยโบราณ แต่มีการปรับสภาพแล้วในปัจจุบัน ในอดีตสันนิษฐานว่าเป็นพื้นที่ตอนในสุดของเวิ้งอ่าวสมัยแรกเริ่มประวัติศาสตร์ ที่มีลักษณะเป็นเนินเขาติดต่อกับที่ราบ มีความเหมาะสมในการเป็นพื้นที่ตั้งชุมชนริมชายฝั่งทะเล มีการขุดค้นทางโบราณคดี 3 ครั้งได้แก่ ช่วงปี พ.ศ.2548 – 2549 รวม 2 ครั้ง และปี พ.ศ.2558 อีก 1 ครั้ง ทั้งยังมีการสำรวจหลายรอบ ทำให้พบโบราณวัตถุสำคัญ
เป็นจำนวนมาก ได้แก่ ชิ้นส่วนภาชนะดินเผาแบบกดประทับลายซี่ฟันเฟือง (Rouletted ware) 
จำนวนมาก ชิ้นส่วนเครื่องถ้วยเปอร์เซีย (Basra Turquoise Ware) ภาชนะดินเผานำเข้า แบบมีลวดลายกดประทับ อาทิ ลายสัตว์ ลายดอกไม้ ขวดแก้วสีฟ้าอ่อน ทรงคล้ายภาชนะแบบแอมฟอรา (Amphora) มีจารึกอักษรพราหมี (อ่านได้ว่า อารยนราตนะ/เมารยอนาตนะ)  ภาชนะดินเผาท้องถิ่น ลูกปัดแก้วสีเดียว (Monochrome Beads หรือ Indo – Pacific beads) ที่มีหลากหลายสี ลูกปัดทองคำ ลูกปัดหินมีค่าจำพวกหินคาร์เนเลียน หินอาร์เกต หินควอตซ์ หินอาร์เมทิสต์ หินโอนิกซ์ เศษก้อนแก้ววัตถุดิบ ลูกปัดแก้วหลอมเป็นก้อน ชิ้นส่วนแก้ว ประติมากรรมหินสลักชิ้นส่วนภาชนะดินเผามีลายสวัสดิกะ หัวแหวนรูปสิงโตมีลายภัทรบิฐ ชิ้นส่วนตลับหิน เครื่องประดับทองคำ ต่างหูทองคำ ชิ้นส่วนฐานของภาชนะแบบมีปุ่มแหลม (Knobbed ware) 1 ชิ้น  หัวแหวนรูปบุคคล ตรีรัตนะ เศษภาชนะดินเผามีจารึกอักษาทมิฬ – พราหมี ภาษาทมิฬ (อ่านได้ว่า tur a o ซึ่งอาจมาจากคำว่า turavon ซึ่งแปลว่า “พระ”) และเศษภาชนะดินเผาส่วนปาก มีจารึกอักษรพราหมี (อ่านได้ว่า pi aa)  และตราประทับทองคำมีจารึกภาษาปรากฤต (อ่านว่า พฺรหสฺปติศรฺมสฺส นาวิกสฺส) และตราภัทรบิฐ กำหนดอายุในช่วงพุทธศตวรรษที่ 5 – 14 ซึ่งแหล่งโบราณคดีนี้ใช้งานหนาแน่นช่วงพุทธศตวรรษที่ 7 – 9 


",[],[]
ที่ตั้งอยู่ที่ตำบลช่องไม้แก้ว อำเภอทุ่งตะโก จังหวัดชุมพร พบหลักฐานทางโบราณคดีสำคัญคือ เศษภาชนะดินเผาแบบซาหวิ่น – กาลานาย (Sa Huynh – Kalanay Related Pottery),[],[]
"ตั้งอยู่ที่หมู่ที่ 1 บ้านวัดสวี ตำบลสวี  อำเภอสวี จังหวัดชุมพร พระธาตุสวี หรือพระบรมธาตุสวี มีตำนานเล่าว่าครั้งหนึ่งพระเจ้าศรีธรรมาโศกราช เสด็จยกทัพมาถึงเขตอำเภอสวี ได้พบเหตุการณ์ประหลาด มีกาฝูงหนึ่งบินมาจับอยู่บนกองอิฐพากันส่งเสียงร้องและกระพือปีกอื้ออึง เมื่อรื้อกองอิฐออกก็พบฐานเจดีย์และพระบรมสารีริกธาตุ จึงทรงปฎิสังขรณ์พระเจดีย์ขึ้นและสมโภช 7 วัน 7 คืนแล้วขนานนามพระเจดีย์องค์นี้ว่า พระธาตุกาวีปีก (วีปีก เป็นภาษาปักษ์ใต้ หมายถึง กระพือปีก)ต่อมาจึงเรียกเพี้ยนสั้นลงว่า พระธาตุสวีตำนานยังเล่าว่า ก่อนที่พระเจ้าศรีธรรมาโศกราชจะเสด็จยกทัพกลับทรงเรียกหานายทหารที่สมัครใจจะอยู่ดูแลรักษาองค์พระธาตุ เผอิญมีทหารนายหนึ่งชื่อ เมือง รับอาสาพระองค์จึงรับสั่งให้ตัดศีรษะนายเมืองเพื่อเช่นสรวงเป็นดวงวิญญาณรักษาพระธาตุสืบไป โดยตั้งศาลไว้เรียกว่า ศาลพระเสื้อเมืองสำหรับวัดสวีมีประวัติว่าตั้งขึ้นเมื่อ พ.ศ.2325 ต่อมาในสมัยต้นรัชกาลที่ 6 ยอดพระธาตุได้หักพังลงมาจึงมีการบูรณะครั้งใหญ่และมีการทำนุบำรุงรักษาสืบมา มีหลักฐานที่สำคัญพระธาตุสวี, ระเบียงคด, ศาลพระเสื้อเมือง และหอระฆัง",[],[]
"ตั้งอยู่ที่ถนนชาติเฉลิม ตำบลเขานิเวศน์ อำเภอเมืองระนอง จังหวัดระนอง วัดสุวรรณคีรีวิหาร หรือวัดหน้าเมือง เป็นวัดแห่งแรกของจังหวัดระนอง เดิมมีชื่อว่า ""วัดสุวรรณคีรีทาราม"" ภายหลังกลายเป็นวัดร้างอยู่ระยะหนึ่งต่อมาในเดือนเมษายน ร.ศ. 109 (พ.ศ. 2434)พระบาทสมเด็จพระจุลจอมเกล้าเจ้าอยู่หัว รัชกาลที่ 5 เสด็จพระราชดำเนินประพาสหัวเมืองฝ่ายตะวันตกมีประกาศพระบรมราชโองการให้พระยารัตนเศรษฐี (คอชิมก๊อง ณ ระนอง) ต่อมารับพระราชทานบรรดาศักดิ์เป็นพระยาดำรงสุจริตมหิศรภักดี ผู้ว่าราชการจังหวัดระนอง เป็นผู้จัดสร้างพระอารามขึ้นใหม่ ณ สถานที่ปัจจุบัน และได้พระราชทานนามว่า ""วัดสุวรรณคีรีวิหาร"" ปรากฏตามพระบรมราชโองการ ฉบับวันที่ 2 ตุลาคม ร.ศ. 113 (พ.ศ. 2437) สิ่งก่อสร้างที่สำคัญภายในวัดได้แก่ เจดีย์  ชาวบ้านเรียกชื่อว่า ""พระเจดีย์ดาธุ"" สร้างถวายโดย ชาวพม่าที่ได้อพยพมาอยู่ในจังหวัดระนอง เป็นเจดีย์ที่ได้รับอิทธิพลศิลปะพม่า รูปทรงกลมตั้งอยู่บนฐานแปดเหลี่ยม ประกอบไปด้วยชุดฐานบัวซ้อนกัน 3 ชั้น มีซุ้มจระนำขนาดเล็กทั้ง 4 ทิศ เหนือขึ้นไปเป็นส่วนองค์ระฆังที่ตกแต่งด้วยเส้นลูกแก้วตรงกึ่งกลาง ถัดจากองค์ระฆังขึ้นไปเป็นเส้นลูกแก้วซ้อนกันหลายชั้น ส่วนยอดทำเป็นชุดบัวคว่ำบัวหงาย จากนั้นเป็นปลียอดครอบด้วยฉัตร และศาลาการเปรียญ มีลักษณะเป็นอาคารโถง มีมุขยื่นด้านหน้า หลังคาทรงจั่วซ้อนกันสองชั้น เป็นเครื่องไม้มุงกระเบื้องลอน ประดับใบระกา และหางหงส์ปูนปั้นมีไม้ฉลุลายประดับชายคาโดยรอบ พื้นปูด้วยกระเบื้องโบราณพิมพ์ลาย ถือเป็นอาคารที่มีความสวยงาม เรียบง่ายโดดเด่นเป็นเอกลักษณ์

",[],[]
"บ้านร้อยปีเทียนสือ สร้างขึ้นในสมัยรัชกาลที่ 5 ผู้เป็นจ้าวบ้านคือ ""ท่านเทียนสือ"" ซึ่งเป็นหลานเขยของ คอซู้เจียง เจ้าเมืองระนอง โดยนายเทียนสือได้แต่งงานกับ ""ฉ่ายหล่วน"" ซึ่งเป็นหลานสาวของพระยารัษฎานุประดิษฐ์ (คอซินบี้ณ ระนอง) เจ้าเมืองตรัง จึงได้สร้างบ้านหลังนี้ ในสมัยประมาณปี พ.ศ.2433 ตั้งอยู่ไม่ไกลจากค่าย ณ ระนอง การค้าของเทียนสือเจริญรุ่งเรือง ทำให้มีฐานะดีร่ำรวยมาก มีเรื่องเล่ากันว่าสมัยก่อน “เทียนสือจะชวนลูกหลานมานั่งนับเหรียญในสวนกลางบ้านและช่วยบรรจุในถุงผ้าใบที่ใช้ใส่แร่ดีบุกเก็บไว้ในบ้านมากมาย” ดังนั้น บ้านเทียนสือในอดีตจึงเปรียบเสมือนห้องคลังกลางใจเมืองระนอง",[],[]
แม่น้ำกระบุรี หรืออีกชื่อหนึ่งของคนในท้องถิ่นว่า แม่น้ำปากจั่น เป็นพรมแดนธรรมชาติของประเทศไทยและเมียนมาร์มีความยาวตลอดสายประมาณ70 กิโลเมตร มีต้นน้ำมาจากเทือกเขาตะนาวศรี ไหลผ่านพื้นที่อำเภอกระบุรี อำเภอละอุ่น และอำเภอเมือง จังหวัดระนองแม่น้ำกระบุรี เกิดจากแม่น้ำสายเล็ก ๆ 2 สาย คือ คลองหันกะเดียงกับคลองกระนัย ไหลมารวมกันในเขตอำเภอกระบุรี กลายเป็นแม่น้ำกระบุรี โดยที่แม่น้ำสองสายนั้นเกิดจากเทือกเขาตะนาวศรีและมีแม่น้ำปากจั่นไหลมารวมกันกับแม่น้ำกระบุรี แล้วไหลลงสู่ทะเลอันดามันในมหาสมุทรอินเดีย ซึ่งมีความยาวประมาณ 135 กิโลเมตร แม่น้ำสายนี้มีลักษณะ  พิเศษทางภูมิประเทศที่เป็นเอกลักษณ์ เรียกว่า ชวากทะเล หมายถึงบริเวณปากแม่น้ำมีระยะห่างระหว่างฝั่งทั้งสองค่อยๆขยายกว้างออกไปจนเป็นอ่าว อันเกิดจากแผ่นดินมีการยุบตัวลง มีอิทธิพลน้ำเค็มจากทะเลเข้าไปได้ สองฝั่งแม่น้ำจึงมีสภาพนิเวศแบบป่าชายเลนไปตลอดจนถึงเขตอำเภอละอุ่นบริเวณปากคลองละอุ่นจึงเริ่มเป็นบริเวณที่แม่น้ำมีความกว้างเป็นปรกติ ประชาชนทั้งสองฝั่งแต่เดิมเป็นคนพื้นเมืองปักษ์ใต้ หมู่บ้านที่อยู่ตรงข้ามกับอำเภอกระบุรี (เมืองตระในอดีต)คือหมู่บ้านมาราง หมู่บ้านตลิ่งชัน ขึ้นกับเมืองมะลิวัลย์ ซึ่งแต่เดิมเป็นดินแดนของราชอาณาจักรสยาม ได้เสียให้แก่อังกฤษไปในสมัยรัชกาลที่ 4 พร้อมกับเมืองมะริด ทวายและตะนาวศรี,[],[]
"งานประเพณีขึ้นถ้ำรับร่อ ปิดทองพ่อปู่หลักเมือง จัดขึ้นด้วยความร่วมมือระหว่าง องค์การบริหารส่วนจังหวัดชุมพร, องค์การบริหารส่วนตำบลท่าข้าม, คณะกรรมการในการจัดงาน และประชาชนในพื้นที่ เนื่องจากวัดเทพเจริญ (วัดถ้ำรับร่อ) ได้รับการประกาศเป็นโบราณสถานของชาติเมื่อปี พ.ศ. 2479 มีอายุยาวนานนับหลายร้อยปี ตั้งอยู่บนดินแดนประวัติศาสตร์เมืองเก่าอุทุมพร สิ่งที่สำคัญของสถานที่แห่งนี้ คือ พระพุทธรูปพ่อปู่หลักเมือง ถ้ำพระ ถ้ำอ้ายเตย์ ภาพเขียนบนผนังถ้ำอ้ายเตย์ และรอยพระพุทธบาทจำลอง โดยในถ้ำพระเป็นที่ประดิษฐานพระพุทธรูปปางมารวิชัย เป็นพระพุทธรูปเก่าแก่และศักดิ์สิทธิ์คู่บ้านคู่เมืองชุมพรมาแต่เดิม ชาวบ้านพากันเรียกพระพุทธรูปองค์นี้ว่า “พ่อปู่หลักเมือง” อันมีความหมายพอที่จะแยกได้สองประการ คือประการแรก เมืองชุมพรหรือเมืองอุทุมพร เดิมไม่มีเสาหลักเมือง เมื่อมีผู้มาถามหาเสาหลักเมือง คนสมัยก่อนก็จะพากันชี้บอกถึงพระพุทธรูปปู่หลักเมืองภายในถ้ำรับร่อว่าเป็น เสาหลักเมือง ประการที่สอง ประชาชนชาวเมืองเก่าต่างมีความศรัทธา เคารพเชื่อมั่น ในความศักดิ์สิทธิ์และเก่าแก่ของพระพุทธรูปปู่หลักเมืองว่า ย่อมจะอำนวยประโยชน์ โสตถิตผล ดลบันดาลให้เกิดความสุขความเจริญแก่ผู้ที่เคารพบูชา การจัดงานประเพณีขึ้นถ้ำรับร่อ ปิดทองพ่อปู่หลักเมืองนี้ นับเป็นการอนุรักษ์ สืบทอดวัฒนธรรมประเพณีเก่าแก่ และภูมิปัญญาท้องถิ่นให้คงอยู่สืบไป อีกทั้งยังเป็นการสร้างความสามัคคีให้กับคนในชุมชนท้องถิ่น ซึ่งได้กำหนดจัดให้มีขึ้นตามโบราณประเพณี หรือนับตามแบบสุริยุคติ ในวันแรม 14 ค่ำ เดือน 5 ของทุกปี โดยเมื่อถึงเทศกาลขึ้นถ้ำ บรรดาลูกหลานชาวเมืองเก่าที่ออกไปประกอบสัมมาชีพอยู่ตามสถานที่ต่าง ๆ ก็จะพากันกลับภูมิลำเนาเดิม เพื่อกราบไหว้บูชา และปิดทองพ่อปู่หลักเมืองกันปีละ 1 ครั้ง ตามความเชื่อ เพื่อขอศีลขอพรจากพ่อปู่หลักเมืองให้มีความสุขความเจริญตลอดไป ความเชื่อดังกล่าวมานี้ ยังฝังแน่นในความรู้สึกของชาวชุมพร และถือปฏิบัติกันมาจนกระทั่งทุกวันนี้",[],[]
"พื้นที่ป่าชายเลนบริเวณอ่าวทุ่งคา-สวี 17,375 ไร่ จัดว่าเป็นพื้นที่ป่าชายเลนผืนใหญ่ของทางฝั่งอ่าวไทย โดยมีป่าชายเลนที่อยู่ในสภาพดี ประมาณ 13,000 ไร่ และเสื่อมโทรมจากการใช้ประโยชน์เพื่อการเพาะเลี้ยงสัตว์น้ำ 4,375 ไร่ เป็นป่าที่ปกคลุมอยู่บนดินเลนริมฝั่งทะเล โดยเฉพาะปากแม่น้ำต่างๆ ปกติน้ำเค็มท่วมถึงและมีไม้เด่นที่มีการปรับตัวให้ขึ้นได้บนดินเลนที่อ่อนนิ่มและขาดออกซิเจนในดินโดยการมีรากค้ำยัน (prop root) รากหายใจ (pneumatophores) และพูพอน (buttress) ใบส่วนใหญ่มีสารเคลือบ (wax) เพื่อป้องกันการสูญเสียน้ำ บางชนิดมีต่อมขับเกลือที่โคนใบ",[],[]
ตามคัมภีร์ทางพุทธศาสนา ช่วงวันที่พระพุทธเจ้าเสด็จลงมาจากดาวดึงส์ หลังจากเสด็จไปโปรดพุทธมารดา ได้เสด็จลงมาด้วยบันได 3 บันได ได้แก่ บันไดแก้วสำหรับพระพุทธเจ้า อาจสื่อถึงความบริสุทธิ์ ไม่ยึดติดกับรูปลักษณ์ ขนาบด้วยบันไดทอง สำหรับพระอินทร์ที่เสด็จมาส่งพระพุทธเจ้าคู่กับบันไดเงินของพระพรหม แสดงให้เห็นถึงการยึดดยงกับกายเนื้อและกิเลสที่ยังสละไม่หมดของเทพ - เทวดาอื่นสะท้อนความเชื่อมโยงกับความต้องการของมนุษย์บนโลก,[],[]
วัตถุโดยทั่วไปที่มีทรงกลม เจาะรูตรงกลาง และร้อยเข้าด้วยกัน เพื่อตกแต่งร่างกายหรือสิ่งของ มีความทนทาน เคลื่อนย้ายสะดวก มีการผลิตกันเป็นสากล หรือผลิตกันโดยทั่วไปในหลายแหล่งอารยธรรม ผลิตขึ้นได้จากวัสดุหลายประเภท อาทิ กระดูก แก้ว หิน หินกึ่งมีค่า โดยเฉพาะการผลิตจากแก้ว มีสีสัน ขนาด และรูปทรงที่หลากหลาย โดยอาศัยส่วนผสมทางเคมีซึ่งทำให้เกิดสีที่แตกต่างกันออกไป ,[],[]
สังกัสสะนครในอดีต ตั้งอยู่เขตแคว้นปัญจาละ ปัจจุบันตั้งอยู่ ระหว่างเมืองลัคเนาว์กับเมืองอัครา ห่างจากเมืองกานปุรี 87 ไมล์ ห่างจากสาวัตถี 90 ไมล์ ปัจจุบันอยู่เขตอำ เภอฟารรุกขนาด รัฐอุตตรประเทศ ตามประวัติศาสตร์อินเดีย ได้กล่าวไว้ว่า สังกัสสะเป็นเมืองที่ ยิ่งใหญ่ มีพระพุทธศาสนาที่เจริญรุ่งเรือง พ.ศ. 1726 บรรดาพราหมณ์ยุยงราชาไชยจันทร์แห่งเมือง กาเนาช์ ยกทัพทำ ลายพุทธ เพราะเกรงว่าในอนาคตพุทธอาจจะเป็น ภัยต่อฮินดู สภาพที่ปรากฏปัจจุบันคือเป็นเศษกองอิฐ ดร. รามรุท สิงห์ นักประวัติศาสตร์ทางพระพุทธศาสนาแห่ง มหาวิทยาลัยมคธ รัฐหาร ได้กล่าวว่า พราหมณ์ถือว่าสังกัสสะเป็นเมือง ศักดิ์สิทธิ์แห่งหนึ่ง ซึ่งปรากฏในคัมภีร์รามายณะ เรียกว่า “สังคัสสะ”,[],[]
"ตั้งอยู่ที่หมู่ที่ 1 บ้านฝั่งแดง ตำบลหาดทราย อำเภอเมือง จังหวัดชุมพร พลเรือเอกพระเจ้าบรมวงศ์เธอกรมหลวงชุมพรเขตอุดมศักดิ์เป็นปูชนียบุคคล ซึ่งชาวชุมพร และชาวจังหวัดชายทะเลเคารพสักการะ และถือเป็นเจ้าพ่อของชาวเรือ พระองค์ทรงเป็นพระเจ้าลูกยาเธอในพระบาทสมเด็จฯ พระจุลจอมเกล้าเจ้าอยู่หัว ทรงพระนามเดิมว่าพระองค์เจ้าอาภากรเกียรติวงศ์ ประสูติเมื่อ พ.ศ.2423 ในเจ้าจอมมารดาโหมด ทรงสำเร็จการศึกษาวิชาการทหารเรือจากประเทศอังกฤษ ทรงปรับปรุงกิจการทหารเรือให้เข้าขั้นมาตรฐานสากล ทรงวางหลักสูตร และก่อตั้งโรงเรียนนายเรือ ทรงเป็นผู้บังคับการเรือและทรงบัญชาการฝึกนักเรียนนายร้อยด้วยพระองค์เอง นอกจากนั้นยังเป็นนักยุทธศาสตร์ ทรงก่อตั้งฐานทัพเรือบริเวณสัตหีบ ซึ่งเป็นรากฐานที่สำคัญของกองทัพเรือมาตั้งแต่บัดนั้น กรมหลวงชุมพรเขตรอุดมศักดิ์ สิ้นพระชนม์
เมื่อวันที่ 19 พฤษภาคม 2466 ด้วยโรคไข้หวัดใหญ่ รวมพระชนมายุได้ 44 พรรษา ชาวจังหวัดชุมพรมีความเชื่อมั่นว่าพระวิญญาณของพระองค์ทรงสถิตอยู่ ณ ตำหนักที่หาดทรายรี ยามใดที่จังหวัดชุมพรประสบภัยพิบัติพระวิญญาณของพระองค์จะทรงปกป้องคุ้มครองและขจัดปัดเป่าให้ผ่านพ้นไป พระองค์ทรงเป็นปูชนียบุคคลที่ชาวชุมพรเคารพสักการะ เป็นมิ่งขวัญกำลังใจของชาวชุมพร ทรงเป็นที่เคารพสักการะของชาวชุมพร ตั้งแต่ครั้งที่พระองค์นำทหารมาฝึกประลองยุทธที่หาดทรายรีต่อมาภายหลังได้สิ้นพระชนม์ ณ ที่แห่งนี้ จึงถือกันว่าหาดทรายรีเป็นสถานที่ส่วนพระองค์อันศักดิ์สิทธิ์
",[],[]
"กลองมโหระทึก (Bronze Kettle Drums/Dong song Drums) ลักษณะอันโดดเด่นของวัฒนธรรมดองซอน ประเทศเวียดนาม กำหนดอายุอย่างกว้างตั้งแต่ช่วงก่อนพุทธศตวรรษ 200 ปี – 
พุทธศตวรรษที่ 10 ซึ่งตรงกับช่วงก่อนประวัติศาสตร์ตอนปลาย – แรกเริ่มประวัติศาสตร์ในประเทศไทยหลายแห่ง ทุกภูมิภาค สำหรับพื้นที่ภาคใต้มีการพบไม่น้อยกว่า 19 ใบทั่วทั้งคาบสมุทร ครอบคลุมพื้นที่จังหวัดชุมพร, สุราษฎร์ธานี, นครศรีธรรมราช และสงขลา ซึ่งพบในพื้นที่ชายฝั่งตะวันออกทั้งหมด จากพื้นที่ศึกษาในจังหวัดชุมพร พบกลองมโหระทึกในพื้นที่แหล่งโบราณคดีเขาสามแก้ว จำนวน 5 ใบ แหล่งโบราณคดีบ้านในหยาน 1 ใบ แหล่งโบราณคดีปังหวาน (ริมตลิ่งแม่น้ำหลังสวน) 1 ใบ และชิ้นส่วนกลอง แหล่งโบราณคดีเขาเสก 1 ใบ รวมทั้งหมด 9 ใบในพื้นที่จังหวัดชุมพร 
",[],[]
"ภาชนะดินเผาเนื้อสีเทา มีการทาน้ำดิน เมื่อเผาบางครั้งจะออกเป็นสีดำ ตกแต่งด้วยวิธีการกดประทับ พบกระจายตัวในหลายพื้นที่บริเวณทางชายฝั่งตะวันออก และชายฝั่งตะวันออกเฉียงใต้ของอินเดีย สำหรับการกำหนดอายุ มีการศึกษา ที่ระบุไว้หลายช่วงจึงไม่ชัดเจน กำหนดโดยประมาณในช่วงพุทธศตวรรษที่ 2 – 10 พบภาชนะลายกดประทับแบบซี่ฟันเฟืองกระจายอยู่หลายพื้นที่ อาทิ แหล่งโบราณคดีบางกล้วยนอก, แหล่งโบราณคดีภูเขาทอง, แหล่งโบราณคดีกะเปอร์, แหล่งโบราณคดีปากจั่น จังหวัดระนอง แหล่งโบราณคดีในหยาน, แหล่งโบราณคดีถ้ำถ้วย และแหล่งโบราณคดีเขาสามแก้ว จังหวัดชุมพร เป็นต้น
",[],[]
"ภาชนะดินเผาแบบมีปุ่มแหลมทรงกรวยคว่ำที่ด้านในภาชนะ มีการพบในพื้นที่แหล่งโบราณคดีในประเทศอินเดีย และบังคลาเทศ กำหนดอายุได้ช่วงพุทธศตวรรษที่ 2 – 8  พบในพื้นที่ศึกษา จำนวน 4 แห่ง ได้แก่ แหล่งโบราณคดีถ้ำเสือ, แหล่งโบราณคดีภูเขาทอง, บริเวณใกล้เคียงแหล่งเรือโบราณหาดปากคลองกล้วย จังหวัดระนอง และแหล่งโบราณคดีเขาสามแก้ว จังหวัดชุมพร
",[],[]
